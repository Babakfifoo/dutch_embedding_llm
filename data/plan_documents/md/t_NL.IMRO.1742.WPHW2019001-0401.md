xml version\="1\.0" encoding\="UTF\-8"?

Wonen Holten, Kolschool: Toelichting

direct naar inhoud van Toelichting

Wonen Holten, Kolschool

=======================

Toelichting

-----------

| Plan: | Wonen Holten, Kolschool |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.1742\.WPHW2019001\-0401 |

* Toelichting

* Regels

* Begin

* Vorige

* Volgende

* Omhoog

Toelichting

-----------

### Hoofdstuk 1 Inleiding

#### 1\.1 Aanleiding

De gemeenteraad stelde op 30 april 2015 het bestemmingsplan 'Wonen Holten, De Kol' vast. Dit bestemmingsplan heeft tot doel om het woongebied juridisch\-planologisch mogelijk te maken. Het wijzigingsplan van de voormalige Kolschool maakt onderdeel uit van dit moederplan.

Het plangebied van de voormalige Kolschool kent echter een sterk hoogteverloop. Dit hoogteverloop wordt in de huidige situatie met name opgevangen door een 'talud' aan de zijde Kolweg. Mede in relatie tot afwatering tussen percelen is het wenselijk dat een talud aan de zijde van de Kolweg wordt gehandhaafd. Dit heeft echter wel tot gevolg dat het niet wenselijk is de huidige rooilijn aan de zijde Kolweg binnen dit plangebied te handhaven, omdat de woningen op basis van de huidige rooilijn ter plaatse van het talud gerealiseerd kunnen worden.

Vanwege het hoogteverloop binnen het plangebied wordt de rooilijn plus minus 5 meter achter de perceelsgrens verlegd. Dit wijzigingsplan voorziet daarin. Het verleggen van de rooilijn sluit aan bij de bestaande rooilijn en het bestaande bebouwingsbeeld van de straat.

#### 1\.2 Ligging van het plangebied

Het plangebied is gelegen in de kern van Holten, maar maakt geen onderdeel uit van het centrumgebied. Afbeelding 1\.1 geeft de ligging van het plangebied in de kern Holten weer.

![afbeelding "i_NL.IMRO.1742.WPHW2019001-0401_0001.png"](i_NL.IMRO.1742.WPHW2019001-0401_0001.png)

Afbeelding 1\.1 \- Globale locatie plangebied (Bron: PDOK (Publieke Dienstverlening Op de Kaart)

Afbeelding 1\.2 geeft de ligging van het plangebied in het omliggende woongebied weer. Het plangebied wordt omsloten door de Kolweg (noordzijde), Holterenkstraat (oostzijde) en de Kozakkenstraat (westzijde). De zuidzijde is bestemd als woongebied.

![afbeelding "i_NL.IMRO.1742.WPHW2019001-0401_0002.png"](i_NL.IMRO.1742.WPHW2019001-0401_0002.png)

Afbeelding 1\.2 \- Plangebied (Bron: Luchtfoto Rijssen\-Holten 2018\)

#### 1\.3 De bij het plan behorende stukken

Het wijzigingsplan 'Wonen Holten, Kolschool' bestaat uit de volgende stukken:

* verbeelding (tek.nr. NL.IMRO.1742\.WPHW2019001\-0401\) en een renvooi;

* regels.

Op de verbeelding zijn de bestemmingen en overige aanduidingen aangegeven. In de regels zijn bepalingen opgenomen om de uitgangspunten van het plan zeker te stellen.

Het plan gaat vergezeld van een toelichting. De toelichting geeft een duidelijk beeld van het wijzigingsplan en van de daaraan ten grondslag liggende gedachten maar maakt geen deel uit van het juridisch bindende deel van het wijzigingsplan.

#### 1\.4 Huidig planologisch regiem

Binnen het plangebied geldt in de huidige situatie het bestemmingsplan 'Wonen Holten, De Kol' vastgesteld door de gemeenteraad op 30 april 2015\. Binnen dit wijzigingsplan is de realisatie van de beoogde woningbouw reeds toegestaan.

Gezien de beperkte wijzigingen in het wijzigingsplan en vanwege de geringe ruimtelijke impact (woningbouw is immers al toegestaan) wordt voor de financiÃ«le haalbaarheid en de milieuonderzoeken verwezen naar het moederplan 'Wonen Holten, De Kol'.