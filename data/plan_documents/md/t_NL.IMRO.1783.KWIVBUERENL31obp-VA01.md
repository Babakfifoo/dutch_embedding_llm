xml version\="1\.0" encoding\="UTF\-8"?

Van Buerenlaan 31\-33 te Kwintsheul: Toelichting

direct naar inhoud van Toelichting

Van Buerenlaan 31\-33 te Kwintsheul

===================================

Toelichting

-----------

| Plan: | Van Buerenlaan 31\-33 te Kwintsheul |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1783\.KWIVBUERENL31obp\-VA01 |

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Gebiedsvisie

+ 2\.1 Beleidskader

+ 2\.2 Ruimtelijk\-functionele structuur

* Hoofdstuk 3 Onderzoek

+ 3\.1 Bedrijven en milieuzonering

+ 3\.2 Geluid

+ 3\.3 Luchtkwaliteit

+ 3\.4 Externe veiligheid

+ 3\.5 Water

+ 3\.6 Bodem

+ 3\.7 Ecologie

+ 3\.8 Cultuurhistorische aspecten

* Hoofdstuk 4 Juridische planbeschrijving

+ 4\.1 Planvorm

+ 4\.2 Bestemmingsregeling

* Hoofdstuk 5 Uitvoerbaarheid

+ 5\.1 Economische uitvoerbaarheid

+ 5\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

Op 29 mei 2019 hebben de eigenaren van de percelen Van Buerenlaan 31 en 33 te Kwintsheul een principeverzoek ingediend voor het wijzigen van de bestemming op deze percelen. Voor de herinrichting van deze percelen is op 6 juni 2019 een verzoek tot wijziging van het bestemmingsplan ingediend.

In het voorliggende bestemmingsplan worden de volgende ontwikkelingen meegenomen:

* Het wijzigen van de gronden met de bestemming 'Agrarisch â Glastuinbouw' in de bestemming 'Natuur'. In totaal gaat het om circa 24\.000m2 aan gronden waar de bestaande bomen en bossages worden gehandhaafd en de resterende gronden in gericht worden met natuurvriendelijke oevers;

* Het verplaatsen van de woning Van Buerenlaan 33 te Kwintsheul naar de locatie van de oude kas midden op het perceel met een bestemmingsvlak van 1\.700m2 en een inhoud van maximaal 3\.500m3;

* Het omzetten van de bestaande woning Van Buerenlaan 31 te Kwintsheul in de bestemming 'Wonen';

* Het realiseren van een uitplaats kavel voor een uit te plaatsen woning uit het glastuinbouwgebied naast de bestaande woning Van Buerenlaan 31 te Kwintsheul.

#### 1\.2 Ligging plangebied

Het plangebied ligt ten noorden van de kern Kwintsheul en direct ten westen van het woningbouwproject De Gouw. De locatie is bekend onder de volgende kadastrale nummers:

WTR00A3510, WTR00A3510 en WTR00A6915\.

Hieronder is de ligging en begrenzing van het plangebied (globaal) weergegeven.

![afbeelding "i_NL.IMRO.1783.KWIVBUERENL31obp-VA01_0001.png"](i_NL.IMRO.1783.KWIVBUERENL31obp-VA01_0001.png)

*De globale begrenzing van het plangebied*

Het plangebied wordt in het noorden begrenst door de de Gantel. De begrenzing aan de oostzijde bestaat uit de watergang, die de woonwijk de Gouw scheidt van het omliggende buitengebied.

Aan de zuidzijde wordt de begrenzing gevormd door de Van Buerenlaan.

Aan de westzijde wordt de grens gevormd door het naastgelegen glastuinbouwbedrijf, wat onderdeel uit maakt van het duurzame glastuinbouwgebied.

Â ![afbeelding "i_NL.IMRO.1783.KWIVBUERENL31obp-VA01_0002.png"](i_NL.IMRO.1783.KWIVBUERENL31obp-VA01_0002.png)

*Ligging plangebied*

#### 1\.3 Geldend bestemmingsplan

Binnen het plangebied waren, voor het van kracht worden van dit bestemmingsplan, de volgende planregimes van kracht:

* Bestemmingsplan âGlastuinbouwgebied Westlandâ (NL.IMRO.1783\.abp00000013\-vast), vastgesteld door de gemeenteraad van Westland op 18 december 2012\.

Op basis van dit bestemmingsplan zijn de gronden , ter plaatse van het plangebied, bestemd als 'Agrarisch \- Glastuinbouw' (artikel 3\), 'Wonen' (artikel 20\) en 'Waarde \- Archeologie' (artikel 28\), met functieaanduiding specifieke vorm van waarde 2\.

![afbeelding "i_NL.IMRO.1783.KWIVBUERENL31obp-VA01_0003.png"](i_NL.IMRO.1783.KWIVBUERENL31obp-VA01_0003.png)

*Uitsnede ruimtelijkeplannen*.

#### 1\.4 Leeswijzer

Het bestemmingsplan "Van Buerenlaan 31\-33 te Kwintsheul" bestaat uit een toelichting, planregels en een planverbeelding. De toelichting is als volgt opgebouwd. In Hoofdstuk 2 komt de gebiedsvisie aan de orde. Hierin wordt de ruimtelijke en functionele hoofdstructuur van het plangebied beschreven met aandacht voor cultuurhistorisch waardevolle elementen, overige ruimtelijke kwaliteiten, aanwezige knelpunten en te verwachte ontwikkelingen. Dit tezamen leidt tot een beschrijving van de gemeentelijke visie op het gewenste behoud en beheer van de ruimtelijke kwaliteit in het plangebied. In Hoofdstuk 3Â wordt onderzoek op het gebied van milieu, ecologie, archeologie en cultuurhistorie en water behandeld. In Hoofdstuk 4 wordt dieper ingegaan op de planvorm en de achtergrond bij de regels die zijn opgenomen voor de verschillende bestemmingen. Tot slot wordt in Hoofdstuk 5 ingegaan op de economische en de maatschappelijke uitvoerbaarheid van het bestemmingsplan.

### Hoofdstuk 2 Gebiedsvisie

#### 2\.1 Beleidskader

De beleidscontext voor de visie op het plangebied wordt gevormd door gemeentelijke, regionale, provinciale en landelijke beleidsrapportages. In dit hoofdstuk is het relevante beleid samengevat. Het hier samengevatte beleidskader is niet uitputtend. In de toelichting wordt op een aantal plaatsen verwezen naar specifiek beleid of beleidsnotities die niet in deze paragraaf worden behandeld. Tot slot wordt in dit hoofdstuk een beschrijving gegeven van de visie op het plangebied. Deze visie is gericht op het behoud en beheer van de ruimtelijke kwaliteit.

##### 2\.1\.1 Gemeentelijk beleid

***Omgevingsvisie 2\.0: Visie op Westland***

Op 8 december 2020 heeft de gemeenteraad de Omgevingsvisie 2\.0: Visie op Westland vastgesteld. De Omgevingsvisie gaat onder andere in op de samenhang tussen ruimte, water, milieu, natuur, landschap, verkeer en vervoer, infrastructuur en cultureel erfgoed. De Omgevingsvisie is breder dan alleen de fysieke leefomgeving; ook onderwerpen als gezondheid, veiligheid en duurzaamheid moeten onderdeel uitmaken van de visie. De Omgevingsvisie geeft weer waar we met Westland naartoe willen en bindt de gemeente aan haar eigen voornemens en ambities.

De Omgevingsvisie werkt door in het (later nog op te stellen) omgevingsprogramma, waarin beleidsvoornemens en maatregelen staan die dienen om de doelen in de leefomgeving te bereiken. De Omgevingsvisie geeft ook richting aan het ontwikkelen van het omgevingsplan. Hierin worden de algemene regels en vergunningsplichten vastgelegd die bindend zijn voor burgers en bedrijven (bestemmingsplannen en verordeningen worden hiermee vervangen).

De belangrijkste opgave is het verhogen van de leefkwaliteit in Westland, waarbij het sociaal\-maatschappelijke en economische belang van het tuinbouwcluster niet uit het oog wordt verloren. De oorspronkelijke structuren in het landschap moeten behouden blijven, net als de gemeenschapszin in de dorpen. Westland wil een groenere, gezonde en aantrekkelijke gemeente zijn. Met een people â planet â profit benadering, vindt vergroening plaats langs de belangrijke groene verbindingen en in de wijken, terwijl initiatiefnemers en ontwikkelaars worden gevraagd groeninclusief te ontwerpen en in te richten. Een klimaatbestendig beleid wordt doorgevoerd in ruimtelijke inrichting, nieuwbouw en verkeersmaatregelen. Bodemwarmte moet worden benut en er wordt aangesloten op warmtenetten in de regio. Betere bereikbaarheid en een toonaangevende rol op het gebied van kennis, innovatie en duurzaamheid in de Greenport blijven een belangrijke rol spelen.

De autonome groei van inwoners wordt geaccommodeerd door het invullen van de zachte plannen voor woningbouw in combinatie met inbreiding door bv. hoger te bouwen. De kwaliteit van de omgeving wordt verbeterd met een groen/blauwe inrichting (groene daken, beleefbaar groen en waterberging) om hittestress en wateroverlast tegen te gaan. Voor 2040 wordt Ã©Ã©n vierkante meter groen per huishouden extra gerealiseerd, voor nieuwbouwprojecten geldt een norm van 50 m2 verblijfsgroen per woning. Bij projectontwikkeling worden zoveel mogelijk de minimale eisen uit het Convenant Klimaatadaptief Bouwen gehanteerd en is het uitgangspunt dat niet langer gebruik wordt gemaakt van fossiele brandstoffen. Het woningaanbod moet aansluiten uit bij de Westlandse behoeften en economisch verbondenen. Westland wil meer dan 8000 woningen realiseren, waarvan een grote opgave betaalbaar wonen. Er ligt ook een opgave voor de huisvesting van (tijdelijke) arbeidsmigranten.

Het duurzaam glastuinbouwgebied behoudt voldoende kritische massa om een innovatieve glastuinbouwgemeente te blijven, maar het toevoegen van beleefbaar groen mag ten koste gaan van glastuinbouw. De glastuinbouw produceert in de toekomst circulair, wordt energieneutraal en klimaatadaptief. Om de modernisering en herstructurering op gang te brengen moet er letterlijk ruimte worden gemaakt, bv. door het uitplaatsen van (bedrijfs)woningen naar de dorpen. Integrale gebiedsplannen moeten betaalbaar en met voldoende draagvlak gerealiseerd kunnen worden. Langs de kust is een strand dat uitblinkt in rust en ruimte met een goede balans tussen natuur en recreatie. Daarnaast wil Westland sluitende recreatieve netwerken creÃ«ren voor verschillende gebruiksgroepen d.m.v. robuuste groen\-blauwe aders. Er wordt ingezet op een hoogwaardige OV verbinding tussen Den Haag en de Hoekse Lijn richting Delft.

epaalde bedrijventerreinen kunnen uitbreiden, in de kernen worden (compacte) kernwinkelgebieden aangewezen. Rond 2030 zijn grote ingrepen nodig om de infrastructuur op orde te houden (vrijliggend logistiek netwerk, ongelijkvloerse kruispunten), er komt een verkenning naar de mogelijkheden voor lightrail. Het fietsnetwerk binnen en van/naar Westland wordt verbeterd met o.a. metropolitane fietspaden. Vrachtverkeer krijgt wellicht hubs en goede doorstroming naar de A4/A20 blijft een belangrijk aandachtspunt.

Natuurgebieden (Natura 2000 en het Natuur Netwerk Nederland) moeten robuust, veerkrachtig, aaneengesloten en beleefbaar worden gemaakt. Voor 2030 zijn ontbrekende zones en schakels in ecologische verbindingen ingevuld, zodat de biodiversiteit bevorderd wordt. De waterkwaliteit moet worden verbeterd en er komt meer ruimte voor het vasthouden van water. Dit vraagt ook inspanningen van de glastuinbouw om meer circulair te worden, minder grondwater te onttrekken en water te bergen.

De toekomstkaart van Westland:

![afbeelding "i_NL.IMRO.1783.KWIVBUERENL31obp-VA01_0004.png"](i_NL.IMRO.1783.KWIVBUERENL31obp-VA01_0004.png)

***Verkeer\- en vervoerbeleid***

In de structuurvisie Westland uit 2014 is in hoofdlijnen het verbeteren van de bereikbaarheid van Westland opgenomen. Het verbeteren van de bereikbaarheid ondersteunt de ambities om een duurzame Greenport gemeente zijn, waar het goed wonen, werken en recreÃ«ren is. Speerpunten voor de bereikbaarheid zijn:

* Aansluiting op het rijkswegennet verbeteren;

* Realiseren vlinderstructuur Westland;

* Mobiliteitsmanagement;

* Hoogwaardig openbaar vervoer ontwikkelen;

* Langzaam verkeer stimuleren;

* Ontsluiting kernen en glastuinbouwgebieden verbeteren.

De kaders voor onder andere duurzaam veilige inrichting van de wegen en de parkeernormen zijn opgenomen in het Westlands Verkeer en Vervoerplan, vastgesteld door de raad van de gemeente op 28 november 2006\.

**Beleidsregel Parkeernormering gemeente Westland 2018**

In de vergadering van burgemeester en wethouders van 16 januari 2018 is de 'Beleidsregel Parkeernormering gemeente Westland 2018' vastgesteld. Hiermee vervalt de verwijzing naar het WVVP. In het beleid is de parkeernormering van de gemeente Westland geactualiseerd en in overeenstemming gebracht met de meest recente kerncijfers van het CROW (landelijke richtlijnen) .Aanvullend op deze beleidsregel zijn er afspraken gemaakt met 's\-Heerenloo met betrekking tot het vereeiste aantal parkeerplaatsen, welke noodzakelijk zijn voor de gebiedsontwikkeling.

***Beleidsnotitie conventionele explosieven in het Westland***

In de beleidsnotitie conventionele explosieven in het Westland wordt beschreven hoe om moet worden gegaan met diepte werkzaamheden op locaties die mogelijk conventionele explosieven bevatten. De basis voor het gemeentelijk beleid voor het opsporen van explosieven is de explosieven risicokaart. Deze kaart geeft een eerste indicatie van het mogelijke gevaar van diepte werkzaamheden op bepaalde locaties in het Westland. In het projectgebied zijn geen mogelijke vindplaatsen van conventionele explosieven aanwezig.

***Handhaven op maat***

Op 17 november 2015 hebben burgemeester en wethouders van Westland de beleidsnota 'Handhavingsbeleid, integrale handhaving Wabo taken' vastgesteld. Hierin zijn de doelen en richting voor milieuhandhaving en bouw\- en woningtoezicht beschreven. De naleving van wet\- en regelgeving is daarbij een gezamenlijke verantwoordelijkheid van gemeente, burgers en bedrijven. De wet\- en regelgeving zijn bedoeld om kwaliteit, veiligheid en leefbaarheid binnen de leefomgeving te beschermen en bevorderen en dat is in ieders belang. Dit draagt bij aan een prettige woon\-, werk\- en leefomgeving voor de burgers en ondernemers van de Gemeente Westland. De handhaving van de regelgeving vervat in dit plan is een bevoegdheid van burgemeester en wethouders. Het gaat daarmee vooral om de planregels inzake het bouwen en het gebruik van gronden en bouwwerken. Een aantal vormen van gebruik wordt specifiek aangeduid als strijdig met de bestemming, zodat handhavend optreden hiertegen eenduidig mogelijk te maken. Uiteraard betreft het hier een niet\-limitatieve opsomming. Handhaving van dit plan is van belang om de ruimtelijke kwaliteit en de leefbaarheid er van in stand te houden. Daarnaast heeft handhaving uiteraard ook een belangrijke functie in het kader van de rechtszekerheid en rechtsgelijkheid. De planregels in dit plan zijn voldoende duidelijk, concreet en toepasbaar om te kunnen handhaven. Handhaving van het plan zal in de praktijk primair plaatsvinden via de bestemmingsplantoets in het kader van de omgevingsvergunning en door feitelijk toezicht op de aanwezigheid van bouwwerken en op gebruiksactiviteiten. Binnen de gemeente heeft het team bouw\- en woningtoezicht van de afdeling Ruimte, Omgeving en Veiligheid hierin een centrale taakstelling. Bij gebleken strijdigheid met het plan wordt, afhankelijk van de prioriteitsstelling, een handhavingstraject ingezet.

***Woonvisie***

De Woonvisie Westland 2020\-2030 is een actualisatie van de Woonvisie van 2016 en richt zich op het deelonderwerp "wonen" van de Ontwerp\-Omgevingsvisie Westland. De Woonvisie is vastgesteld in juli 2020\. De Omgevingsvisie van gemeente Westland vormt de rode draad voor de ruimtelijke plannen en woningbouwplannen in Westland de komende jaren. Onze focus blijft op het tuinbouwcluster liggen, maar we zoeken daarin een betere balans met de leefomgeving. Westland wil een groenere, gezonde en aantrekkelijke gemeente zijn. In de toekomst ligt de drijfveer bij bouwen in het creÃ«ren van maatschappelijke meerwaarde. Westland werkt aan een beheersbare groei van het aantal woningen, zodat het aanbod aansluit bij de behoeften van de Westlandse bevolking en mensen die economisch verbonden zijn met de gemeente. Het woonmilieu in Westland is onderscheidend ten opzichte van de omliggende steden en sluit aan bij het dorpse leefklimaat.

De woningmarkt is continu in beweging. Dit verdraagt geen strak gedetailleerd programma, maar een kader voor beslissingen. De Woonvisie biedt het kader voor besluiten over programma's, inzet van middelen en capaciteit en geeft richting aan het handelen van de gemeente en haar partners. De Woonvisie is in overleg met de woningcorporaties, huurdersorganisaties, zorgorganisaties, uitzenders en tuindersorganisaties tot stand gekomen.

*Prioriteiten en uitgangspunten van de Woonvisie*

De "Woonvisie Westland 2020\-2030" geeft de prioriteiten, uitgangspunten en visie hoe Westland er in 2030 uit moet zien op het gebied van (zorg)wonen en huisvesting arbeidsmigranten.

De hoofdthema's van Woonvisie zijn:

Betaalbaarheid

* doelgroepen die aangewezen zijn op betaalbare woningen (starters, gezinnen, ouderen, zorgbehoevenden, corporatiedoelgroepen, middeninkomens, arbeidsmigranten, vergunningshouders, woonwagenbewoners);

* grootte en differentiatie sociale woningvoorraad;

* woonlasten;

* gevolgen verkoop Vestia\-woningen.

Doorstroming en wooncarriÃ¨re

* bevorderen doorstroming;

* senioren (doorstroming vanuit sociale eengezinswoning);

* slaagkansen inwoners Westland.

Nieuwe bouwambitie

* behoud karakter kernen;

* vergroening en verduurzaming;

* huisvestingsoplossingen buiten de kernen;

* wonen met zorg: levensloopgeschiktheid / aanpasbaarheid;

* programma voor nieuwe projecten/locaties: 30\-5\-20\-45\*;

* herbestemming maatschappelijk vastgoed;

* flexwonen;

* huisvesting arbeidsmigranten, ook buiten kernen en op percelen glastuinbouwbedrijven.

(\*) 30% sociale huur, 5% goedkope koop, 20% middeldure koop of huur, 45% duurdere koop

***Beleid en beleidsregels voor opslag en verkoop van consumentenvuurwerk in Westland***

In deze Nota wordt aangegeven dat het wenselijk is een goede ruimtelijke spreiding van de verkooppunten van consumentenvuurwerk te bewerkstelligen. Doel bij een ruimtelijke benadering is het bereiken van een gelijkmatige spreiding van (kleine) bedrijven voor verkoop en opslag van consumentenvuurwerk over Westland, om op deze wijze straathandel en vuurwerktoerisme zoveel mogelijk te voorkomen. Daarbij moet er binnen elk verzorgingsgebied sprake zijn van voldoende (vuurwerk)aanbod om de lokale markt te voorzien en zodoende illegale handel in principe overbodig te maken en te voorkomen.

Het uitgangspunt voor opslag en verkoop van consumentenvuurwerk van de gemeente Westland is:

Ruimte bieden aan ondernemers voor opslag en verkoop van consumentenvuurwerk met inachtneming van veiligheid en milieuregelgeving onder voorwaarde van een goede ruimtelijke spreiding.

Met daarbij de volgende randvoorwaarden:

* in de gemeente Westland wordt alleen consumentenvuurwerk opgeslagen. Opslag en verkoop van professioneel vuurwerk is niet toegestaan;

* iedere vestiging van opslag en verkoop van consumentenvuurwerk zal worden getoetst aan voldoende ruimtelijke spreiding in de gemeente Westland;

* in de gemeente Westland worden maximaal 18 vestigingen voor opslag\- en verkooppunten van consumentenvuurwerk toegestaan;

* opslag tot en met 1\.000 kg is beperkt toegestaan in de dorpskernen;

* nieuwe vestiging in dorpskernen is niet toegestaan;

* de vestiging van bedrijven met een opslag tot en met 10\.000 kg heeft de voorkeur in gebieden waar een bedrijfsbestemming geldt of in tuincentra;

* opslag boven de 10\.000 kg consumentenvuurwerk is uitgesloten;

* bestaande bedrijven in strijd met deze uitgangspunten mogen de activiteiten voortzetten.

In de planregels van het voorliggende bestemmingsplan is opgenomen dat opslag en verkoop van consumentenvuurwerk niet is toegestaan.

***Convenant klimaatadaptief bouwen Zuid\-Holland (2018\)***

Nieuwbouwlocaties in Zuid\-Holland worden zoveel mogelijk klimaatadaptief gebouwd, zodat ze bestand zijn tegen weersextremen als gevolg van klimaatverandering. Deze ambitie is vastgelegd in het convenant (overeenkomst) klimaatadaptief Bouwen. Dit is ondertekend door onder meer bouwbedrijven, gemeenten \-waaronder Westland\-, de provincie, waterschappen, maatschappelijke organisaties, financiers en projectontwikkelaars.

Klimaatverandering heeft grote impact op de leefomgeving en het aantal weersextremen neemt toe. Zuid\-Holland staat voor een grote bouwopgave, tot 2025 zijn er in de provincie 100\.000 nieuwe woningen nodig. Deze ontwikkelingen maken het van belang dat klimaatadaptief bouwen zo snel mogelijk de nieuwe norm wordt. Dit is concreet vertaald in het convenant klimaatadpatief bouwen in Zuid\-Holland. Hierin zijn procesafspraken gemaakt gericht op het verminderen van de wateroverlast, hittestress, droogte en bodemdaling en het vergroten van de biodiversiteit. Het convenant is op 4 oktober 2018 van start gegaan. In de eerste fase van dit convenant is toegewerkt naar een minimaal programma van eisen voor nieuwbouw in relatie tot:

* Hevige neerslag: Hevige neerslag leidt niet tot grote schade aan infrastructuur, gebouwen, eigendommen of groen in of buiten het plangebied;

* Droogte: Langdurige droogte leidt niet tot verdroging of schade aan de gebouwde omgeving;

* Hitte: Tijdens hitte biedt de bebouwd omgeving een gezonde en aantrekkelijke leefomgeving;

* Bodemdaling: Bodemdaling in bebouwd gebied blijft beperkt en betaalbaar;

* Overstromingen: Bebouwde omgeving is bestand tegen overstromingen;

* Biodiversiteit: Groenblauwe structuur en biodiversiteit worden versterkt op de planlocatie en in de directe stedelijke omgeving.

##### 2\.1\.2 Regionaal beleid

***Metropoolregio Den Haag\-Rotterdam***

In de metropoolregio Rotterdam Den Haag werken 23 gemeenten samen aan het verbeteren van de bereikbaarheid en het vernieuwen van de economie. Daarmee versterken ze onder meer de (internationale) concurrentiepositie van de regio. Met elkaar vormen deze 23 gemeenten het bestuur van de Metropoolregio Rotterdam Den Haag (MRDH).

Voor het overleg tussen de 23 gemeenten en het nemen van besluiten kent de MRDH de volgende besturen en commissies: het algemeen bestuur, het dagelijks bestuur, de bestuurscommissie Vervoersautoriteit (Va), de bestuurscommissie Economisch Vestigingsklimaat (EV) en de voorzitter. Met 23 gemeenten, 2,3 miljoen mensen, 1,2 miljoen banen met werk voor 13,5% van de Nederlanders en een bijdrage van 15% aan het BNP is de metropoolregio een regio die er toe doet. Voor een grootstedelijke regio waar het goed wonen, werken en recreÃ«ren is, heeft de Metropoolregio Rotterdam Den Haag (MRDH) zichzelf twee belangrijke ambities gesteld: het vernieuwen van economie en het verbeteren van de bereikbaarheid. Het Rijk gaf de Metropoolregio Rotterdam Den Haag de status van vervoerregio. En daarmee ook wettelijke taken rond verkeer en vervoer. Aan het begin van elke nieuwe bestuursperiode (elke vier jaar) stelt het bestuur een regionale strategische agenda vast, van waaruit de regionale vraagstukken worden opgepakt. De huidige strategische agenda loopt tot en met 2022\.

##### 2\.1\.3 Provinciaal beleid

Het omgevingsbeleid Zuid\-Holland is op 1 april 2019 in werking getreden. In het Omgevingsbeleid is al het bestaande provinciale beleid voor de fysieke leefomgeving samengevoegd in een Omgevingsvisie en een Omgevingsverordening. Omdat onderdelen uit het Programma ruimte naar het visiedeel zijn omgezet, is het resterende deel hiervan nu onderdeel van het Omgevingsbeleid. Het gehele Omgevingsbeleid is alleen redactioneel gewijzigd, de beleidsinhoud is niet veranderd. Het beleid is eenvoudiger, transparanter en toegankelijker gemaakt voor initiatiefnemers in Zuid\-Holland. Al het sectorale beleid is samengevoegd in een digitaal systeem, dubbele teksten zijn er uit gehaald en samenhang is inzichtelijker gemaakt. Hiermee is een einde gekomen aan sectorale visies en nota's. Het beleid kan nu modulair worden aangepast en daarmee kan het Omgevingsbeleid doorontwikkeld worden richting inwerkingtreding van de Omgevingswet.

Met het samenbrengen van verschillende beleidsplannen voor de fysieke leefomgeving tot 1 integraal Omgevingsbeleid sorteert de provincie voor op de Omgevingswet. De Omgevingswet verplicht provincies om 1 Omgevingsvisie en een Omgevingsverordening te maken. De Omgevingsvisie bestaat uit de volgende onderdelen:

* Een introductie op het Omgevingsbeleid, waarin opgenomen de ruimtelijke hoofdstructuur;

* De ontwikkelrichting die is opgenomen in het deel Ambities en sturing;

* Een beschrijving van de omgevingskwaliteit van Zuid\-Holland, waaronder de provinciale inzet voor het verbeteren van de ruimtelijke kwaliteit;

* Samenhangende beleidskeuzes, integraal toegankelijk via de digitale raadpleegomgeving.

Met het Omgevingsbeleid van Zuid\-Holland streeft de provincie naar een optimale wisselwerking tussen gewenste ruimtelijke ontwikkelingen en een goede leefomgevingskwaliteit. Hieraan wordt richting gegeven door het maken van samenhangende beleidskeuzes, die volgen uit onze provinciale opgaven. Deze beleidskeuzes werken door naar uitvoeringsprogramma's en naar regels in de verordening. Het geheel aan bestaande beleidskeuzes, inclusief de doorwerking naar programma's en verordening, vormt het provinciale beleid voor de fysieke leefomgeving.

Ruimtelijke hoofdstructuur

De ruimtelijke hoofdstructuur toont de essentie en de samenhang van verschillende ruimtelijke beleidskeuzes uit de Omgevingsvisie. Het integrale kaartbeeld van de ruimtelijke hoofdstructuur is opgebouwd uit de volgende kaartbeelden:

* het dagelijks stedelijk systeem, dat bestaat uit de stedelijke agglomeratie en de daarmee via h.o.v. verbonden regiokernen;

* de hoogstedelijke zone tussen leiden en dordrecht;

* het logistiek\-industriÃ«le systeem van mainport, greenports langs vaarwegen en zware infrastructuur;

* de samenhang van grote landschappelijke eenheden met de stedelijke agglomeratie;

* de groene ruimte en de groenblauwe structuur;

* het bodem\- en watersysteem;

* energie.

![afbeelding "i_NL.IMRO.1783.KWIVBUERENL31obp-VA01_0005.png"](i_NL.IMRO.1783.KWIVBUERENL31obp-VA01_0005.png)

*De ruimtelijke hoofdstructuur*

Programma ruimte

De drukte in de ondergrond neemt toe als gevolg van nieuwe mogelijkheden om de ondergrondse ruimte te benutten en de toenemende druk op de bovengrondse ruimte. Dat vraagt om een actieve ordening van ondergrondse functies, afgestemd met bovengrondse ontwikkelingen, in een driedimensionale planvorming (3D\-ordening).

De ruimtelijke hoofdstructuur van de ondergrond toont indicatief en informatief de huidige ruimtelijke situatie van de ondergrond en strategische doelstellingen voor de ondergrond. De kaart verbeeldt de grotere ondergrondse infrastructuur van bovenlokaal belang Ã©n de gebieden met een specifieke betekenis vanuit een ondergronds belang. Onder de grote ondergrondse infrastructuur van bovenlokaal belang zijn meegenomen de (buis)leidingen, warmtenetwerken, tunnels in het openbaar vervoer en wegennetwerk. Gebieden met een specifiek ondergronds belang hebben betrekking op de bescherming/reservering voor de drinkwatervoorziening, de ambitie voor bodemenergie, de stimulering van ondergrondse waterberging, aardkundige waarden en hoge archeologische waarden.

![afbeelding "i_NL.IMRO.1783.KWIVBUERENL31obp-VA01_0006.png"](i_NL.IMRO.1783.KWIVBUERENL31obp-VA01_0006.png)

Een nieuwe versie van het Programma ruimte is gelijktijdig met de Omgevingsvisie en de Omgevingsverordening vastgesteld en in werking getreden. Het nieuwe Programma ruimte heeft een iets andere opzet gekregen dan voorheen. Er is gekozen om het algemene beleid zoveel mogelijk bij elkaar te zetten in de Omgevingsvisie. Een deel van het beleid uit het oude Programma ruimte is daarom overgezet naar de Omgevingsvisie. Het resterende deel van het Programma ruimte bevat vooral locatie specifieke en programmatische gegevens. Het gaat om een nadere invulling en uitwerking van een aantal ruimtelijk relevante onderdelen van de Omgevingsvisie. De 3 ha kaart en de tabellen met locaties groter dan 3 ha buiten bestaand stads\- en dorpsgebied is terug te vinden in het nieuwe Programma ruimte.

Ambitie

Zuid\-Holland is een strategisch gelegen, vruchtbare delta, grotendeels onder zeeniveau, met een dalende bodem en mede daardoor met een uniek gevarieerd kust\-, veen\- en rivierenlandschap. In dit gebied hebben inwoners het landschap gevormd en bewoonbaar gemaakt door inpoldering. Ook hebben onze inwoners het gebied verbonden met de rest van de wereld. In de loop der eeuwen heeft zich in Zuid\-Holland een meerkernig stedelijk netwerk ontwikkeld. Een centrum van handel, cultuur en wetenschap, met als kenmerk en kracht de diversiteit aan mensen, landschap en economie. Een dynamische delta die altijd dreigingen heeft weten om te zetten in kansen.

Zuid\-Holland is kwetsbaar voor veranderingen, zoals globalisering, klimaatverandering, demografische trends en nieuwe technologie. In ons laaggelegen deltagebied heeft de klimaatverandering grote ruimtelijke, economische en sociale gevolgen. Zuid\-Holland is als open economie gevoelig voor de gevolgen van globalisering. De segregatie neemt toe. Onze energie\-intensieve economie heeft, zoals ook benoemd in het klimaatakkoord van Parijs, alleen toekomst als wordt overgegaan tot verduurzaming. Daarnaast zorgt de trek naar de stad voor een toenemende druk op onze schaarse ruimte. Tegelijkertijd, herbergt deze regio een groot reservoir van talent, creativiteit en ondernemerskracht.

De Provincie ziet zes richtinggevende ambities in de fysieke leefomgeving. Deze nevengeschikte ambities staan niet op zichzelf. Ze zijn geworteld in de historie, ligging en economische structuur van Zuid\-Holland en gekoppeld aan de strategische uitdagingen waar deze regio voor staat. Onze ambities zijn de kaders waarbinnen wij ruimte geven.

* Naar een klimaatbestendige delta;

* Naar een nieuwe economie: the next level;

* Naar een levendige meerkernige metropool;

* Energievernieuwing;

* Best bereikbare provincie;

* Gezonde en aantrekkelijke leefomgeving.

##### 2\.1\.4 Rijksbeleid

***Structuurvisie Infrastructuur en Ruimte \& AMvB ruimtelijke ordening***

Nederland concurrerend, bereikbaar, leefbaar \& veilig. Daar streeft het Rijk naar met een aanpak die ruimte geeft aan regionaal maatwerk, de gebruiker voorop zet, investeringen scherp prioriteert en ruimtelijke ontwikkelingen en infrastructuur met elkaar verbindt. Een actualisatie van het ruimtelijk\- en mobiliteitsbeleid is daarvoor nodig. De verschillende beleidsnota's op het gebied van ruimte en mobiliteit zijn gedateerd door nieuwe politieke accenten en veranderende omstandigheden zoals de economische crisis, klimaatverandering en toenemende regionale verschillen onder andere omdat groei, stagnatie en krimp gelijktijdig plaatsvinden. De structuurvisie Infrastructuur en Ruimte geeft een nieuw, integraal kader voor het ruimtelijk\- en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties.Â

*Doelen*

In de structuurvisie Infrastructuur en Ruimte formuleert het Rijk drie hoofddoelen om Nederland concurrerend, bereikbaar, leefbaar \& veilig te houden voor de middellange termijn (2028\):

* het vergroten van de concurrentiekracht van Nederland door het versterken van de ruimtelijk\-economische structuur van Nederland;

* het verbeteren, in stand houden en ruimtelijk zeker stellen van de bereikbaarheid waarbij de gebruiker voorop staat;

* het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Het Westland is op de kaart van de nationale ruimtelijke hoofdstructuur aangewezen als Greenport.

Â  ![afbeelding "i_NL.IMRO.1783.KWIVBUERENL31obp-VA01_0007.png"](i_NL.IMRO.1783.KWIVBUERENL31obp-VA01_0007.png)

*Figuur \- Uitsnede kaart nationale ruimtelijke hoofdstructuur*

*Nationale belangen*

De structuurvisie Infrastructuur en Ruimte is vertaald in deÂ AMvB ruimtelijke ordening. De AMvB omvat alle ruimtelijke rijksbelangen die juridisch doorwerken op het niveau van bestemmingsplannen. Het gaat om kaders voor onder meer het bundelen van verstedelijking, de bufferzones, nationale landschappen, de Ecologische Hoofdstructuur, de kust, grote rivieren, militaire terreinen, mainportontwikkeling van Rotterdam en de Waddenzee. Met de AMvB Ruimte maakt het Rijk proactief duidelijk waar provinciale verordeningen en gemeentelijke bestemmingsplannen aan moeten voldoen. Uit de regels en kaarten behorende bij deÂ AMvB kan worden afgeleid welke aspecten relevant zijn voor het ruimtelijke besluit. Voor het projectgebied zijn geen nationale belangen in het geding.

##### 2\.1\.5 Conclusie

De ontwikkeling voor de groen blauwe invulling, met herplaatsing van de bestaande woningen op de locatie Van Buerenlaan 31\-33 is in overeenstemming met de beleidskaders van de verschillende overheden.

#### 2\.2 Ruimtelijk\-functionele structuur

##### 2\.2\.1 Ruimtelijke aspecten

***Bestaande situatie***

De locatie waar de ontwikkeling is voorzien betreft de percelen gelegen aan de Van Buerenlaan 31\-33 te Kwintsheul. Het gaat om drie kadastrale percelen gelegen tussen de Van Buerenlaan en de Gantel. In de bestaande situatie bestaan de percelen uit:

*Van Buerenlaan 33*

Sinds 1993 zijn destijds aanwezige kassen (op een klein gedeelte na) gesloopt. Deze bestaande kassen zijn niet afgevoerd, maar liggen nog op een gedeelte van het perceel onder de grond. Daarnaast staan er diverse oude vervallen gebouwen (loods met asbest en oud vervallen woonhuis) op het perceel. In hetzelfde jaar zijn er vierhonderd verschillende soorten bomen gepland en diverse watergangen door het perceel aangelegd. Als gevolg van deze jaren geleden gemaakte inrichting met bos, beplanting, water, etc. en de aanwezige bodemverontreiniging is hergebruik ten behoeve van glastuinbouw niet meer haalbaar. De toenmalige eigenaar is in 2013 overleden en de erfgenamen wilden het bos ter nagedachtenis aan de eigenaar handhaven. Het behoud van het bos is het uitgangspunt geweest bij de verkoop van het registergoed aan de aanvrager.

![afbeelding "i_NL.IMRO.1783.KWIVBUERENL31obp-VA01_0008.png"](i_NL.IMRO.1783.KWIVBUERENL31obp-VA01_0008.png)

![afbeelding "i_NL.IMRO.1783.KWIVBUERENL31obp-VA01_0009.png"](i_NL.IMRO.1783.KWIVBUERENL31obp-VA01_0009.png)

*Kadastrale percelen Luchtfoto bestaande situatie*

![afbeelding "i_NL.IMRO.1783.KWIVBUERENL31obp-VA01_0010.png"](i_NL.IMRO.1783.KWIVBUERENL31obp-VA01_0010.png)

*Zicht vanaf Van Buerenlaan bestaande situatie*

De woning van Buerenlaan 33 heeft in het verleden een bestemming 'Wonen' gekregen met een oppervlakte van circa 550m2\. Deze woning en opstallen zullen worden gesloopt.

![afbeelding "i_NL.IMRO.1783.KWIVBUERENL31obp-VA01_0011.png"](i_NL.IMRO.1783.KWIVBUERENL31obp-VA01_0011.png)

![afbeelding "i_NL.IMRO.1783.KWIVBUERENL31obp-VA01_0012.png"](i_NL.IMRO.1783.KWIVBUERENL31obp-VA01_0012.png)

*Uitsnede ruimtelijkeplannen Van Buerenlaan 33*

***Van Buerenlaan 31***

In 1998 heeft de eigenaar van de woning Van Buerenlaan 31, zijn kas gedeeltelijk gesloopt en circa 4\.000 mÂ² vervangend water gecreÃ«erd voor diverse omliggende tuinbouwbedrijven. Het vervangend water is in overleg met een Hoogheemraadschap Delfland vergraven. Op het perceel staat echter nog een kleine kas van circa 2\.300m2 waar geen volwaardig glastuinbouwbedrijf in uitgeoefend kan worden. Daarnaast heeft de woning van Buerenlaan 31 nog de bestemming 'Agrarisch â Glastuinbouw' waardoor bewoning door een niet tuinder in strijd is met het huidige bestemmingsplan. Na gesprekken met de gemeente heeft de eigenaar van Buerenlaan 33 te Kwintsheul een groot deel van de gronden van de buurman Van Buerenlaan 31 aankocht voor de realisering van 'Natuur' in de vorm van groen en water. De eigenaar van Buerenlaan 31 sloopt een groot deel van de bestaande kas en reserveert een gedeelte van de gronden die niet verkocht zijn voor een uit te plaatsen woning.

![afbeelding "i_NL.IMRO.1783.KWIVBUERENL31obp-VA01_0013.png"](i_NL.IMRO.1783.KWIVBUERENL31obp-VA01_0013.png)

![afbeelding "i_NL.IMRO.1783.KWIVBUERENL31obp-VA01_0014.png"](i_NL.IMRO.1783.KWIVBUERENL31obp-VA01_0014.png)

*Gearceerde verkochte gedeelte bestemming 'Agrarisch\-Glastuinbouw'*

![afbeelding "i_NL.IMRO.1783.KWIVBUERENL31obp-VA01_0015.png"](i_NL.IMRO.1783.KWIVBUERENL31obp-VA01_0015.png)

*Aanzicht Van Buerenlaan 31*

***Cultuurhistorische waardevolle bebouwing***

Er wordt een onderscheid gemaakt tussen cultuurhistorische waardevolle bebouwing die vanuit de Erfgoedwet wordt beschermd, de rijks\- en gemeentelijke monumenten, en cultuurhistorische bebouwing en objecten die beeldbepalend, waardevol en gebiedseigen zijn. De laatstgenoemde objecten staan in het rapport inventarisatie historisch waardevolle objecten gemeente Westland maar zijn nog niet aangewezen als gemeentelijk monument.

In het plangebied zijn geen rijks\- en gemeentelijke monumenten aanwezig.

***Nieuwe situatie groen met waarde natuur***

Als gevolg van deze jaren geleden gemaakt inrichting met bos, beplanting, water, etc. en de aanwezige bodemverontreiniging is hergebruik ten behoeve van glastuinbouw niet haalbaar. Het kappen van de bomen is uit ecologisch oogpunt ongewenst, met name gezien de naastgelegen nieuwbouwwijk. De bebossing, met verschillende soorten (waarvan veel soorten waarschijnlijk niet inheems zijn) beplanting kan door een goede dunning en de soorten over te houden die van nature hier in de regio op deze grondslag voorkomen een grotere bijdrage leveren aan het ontwikkelen van een ecologische verbinding en leefomgeving die geschikt is voor de Westlandse inheemse flora en fauna.

Het Hoogheemraadschap heeft vanuit de Europese Kader Richtlijn Water een duidelijke opdracht om de waterkwaliteit (van Westland) te verbeteren en wil daarom graag natuurvriendelijke oevers in het Westland realiseren om dit te kunnen bereiken. Dit zal voor het overgrote deel (ca 10 ha) in het Westlandse glastuinbouwgebied moeten plaatsvinden. Gebleken is dat dergelijke maatregel en het meest effect hebben op gronden nabij hoofdwatergangen. Het gebied ligt eveneens tegen een NNN (Natuur Netwerk Nederland) zone aan. Als stepping stone zou het perceel, samen met de Kader Richtlijn Water / Natte Ecologische Zone niet alleen invulling geven aan het beleid in de gemeentelijke omgevingsvisie maar ook nog eens een aanvulling zijn op de nabij gelegen NNN\-zone. In overleg met het Hoogheemraadschap Delfland worden door de aanvrager natuurlijke oevers in het landschap gerealiseerd. In totaal gaat het om circa 24\.000m2 aan gronden met de bestemming 'Groen' met de waarde natuur.

![afbeelding "i_NL.IMRO.1783.KWIVBUERENL31obp-VA01_0016.png"](i_NL.IMRO.1783.KWIVBUERENL31obp-VA01_0016.png)

*Indicatieve inrichting van het gebied*

De gronden met een oppervlakte van circa 24\.000m2 zijn gelegen aan een boezemwatergang met een zoeklocatie voor groen. Door de realisatie van dit bestemmingsplan wordt een grote hoeveelheid groen gelegaliseerd / gecreÃ«erd en worden er in overleg met het Hoogheemraadschap van Delfland natuurvriendelijke oevers aangelegd.

![afbeelding "i_NL.IMRO.1783.KWIVBUERENL31obp-VA01_0017.png"](i_NL.IMRO.1783.KWIVBUERENL31obp-VA01_0017.png)

![afbeelding "i_NL.IMRO.1783.KWIVBUERENL31obp-VA01_0018.png"](i_NL.IMRO.1783.KWIVBUERENL31obp-VA01_0018.png)

*Uitsnede Omgevingsvisie*

***Verplaatsen woning Van Buerenlaan 33***

De huidige woning Van Buerenlaan 33 en bijbehorende opstallen worden gesloopt en verplaatst naar een gedeelte midden op het perceel. Deze gronden worden met groen en water ingericht conform de rest van de kavel. Op de nieuwe locatie stond een oude kas, welke inmiddels is gesloopt, waardoor er zo min mogelijk bestaande bomen en groen verwijderd hoeft te worden.

![afbeelding "i_NL.IMRO.1783.KWIVBUERENL31obp-VA01_0019.png"](i_NL.IMRO.1783.KWIVBUERENL31obp-VA01_0019.png)

![afbeelding "i_NL.IMRO.1783.KWIVBUERENL31obp-VA01_0020.png"](i_NL.IMRO.1783.KWIVBUERENL31obp-VA01_0020.png)

*Huidige situatie Nieuwe situatie*

De bouw van de woning vindt plaats op een bijzondere locatie tussen de Van Buerenlaan en de Gantel. De kavel is gedurende de jaren uitgegroeid tot een bos, waarvan de wens is dat het gezien de vele bijzondere bomen en de ligging aan een groen/blauwe verbinding behouden blijft.

Het bestemmingsvlak 'Wonen' heeft een oppervlakte van 1\.700m2 en een inhoudsmaat van 3\.500m3\. De woonkavel is omringd met bomen en een groenbestemming. De woning is niet zichtbaar vanaf de Van Buerenlaan. De inhoud van de woning is groter dan het oppervlakte van het woonvlak. Het woonvlak ligt in de groenbestemming ingeklemd, waardoor een hoger bebouwingspercentage binnen het woonvlak acceptabel is. Er ligt voldoende onbebouwde grond om het woonvlak heen. De woning is vrij gelegen en kent ruime afstandsmaten tot woningen in de omgeving en de grenzen van de kavel. De situering van de woning in het groen met dergelijke ruime afstandsmaten maakt dat een grotere maat en schaal verantwoord is, bijvoorbeeld om niet weg te vallen in het landschap. Een woning van 3\.500m3 doet geen afbreuk aan het landschap en past qua maat en schaal op het perceel.

![afbeelding "i_NL.IMRO.1783.KWIVBUERENL31obp-VA01_0021.png"](i_NL.IMRO.1783.KWIVBUERENL31obp-VA01_0021.png)

*Impressie woning*

In het beleid voor het glastuinbouwgebied geldt een zogenaamd 'saldo\-0' voor woningen. Door het afbreken en even verderop herbouwen van de woning Van Buerenlaan 33 wordt hier aan voldaan. Onderdeel van dit beleid is tevens de maximering van het woongenot, daar woningen primair dienstbaar dienen te zijn aan de hoofdfunctie in het gebied (bedrijfswoningen bij glastuinbouwbedrijven) en indien deze hier aan onttrokken zijn, de ontwikkeling van de hoofdfunctie (glastuinbouw) zo min mogelijk mogen frustreren. Het wonen in het glastuinbouwgebied wordt dan ook niet gestimuleerd. De maximering van het woongenot ligt op 1\.000 m2\. Met voorliggend plan wordt hier van afgeweken.

De motivering is meerledig. Zoals overwogen wordt het perceel van en rondom de woning in zijn geheel onttrokken aan de glastuinbouwfunctie. Immers, het perceel kan redelijkerwijs niet meer dienstbaar staan aan de glastuinbouwfunctie, waarbij invulling gegeven kan worden aan andere grote maatschappelijke doelen die ook binnen het glastuinbouwgebied dienen te worden versterkt, op gepaste locaties. In navolging van eerdere besluitvorming aan de Groeneweg 179 (NL.IMRO.1783\.GTGROENEWEG178pbp\-VA01\) en Monnikenlaan Noord (NL.IMRO.1783\.GTMNNKLNRDpbp\-VA01\) in respectievelijk 's\-Gravenzande en Naaldwijk is hier overwogen dat het feit dat agrarische gronden hun functie Ã©n financiÃ«le waarde alhier verliezen, het aanvaardbaar is, in het algemeen belang dat gediend is bij het toevoegen van waardevolle natuur aan de Westlandse groenblauwe verbindingen en/of NNN, dat enige mate van waardetoevoeging (i.c. door het vergroten van het woonvlak) ter realisatie van deze doelen aanvaardbaar is, voor zolang ook dit strekt tot een goede ruimtelijke ordening. Zoals eerder gemotiveerd is een groter privÃ©gebruik van gronden en een grotere woning dan 1\.000 m3 in deze specifieke situatie ruimtelijk aanvaardbaar en inpasbaar. Het aanleveren van een extra woonrecht is daarom niet noodzakelijk vanwege de afwaardering van de gronden met de bestemming 'Agrarisch\-Glastuinbouw' in de bestemming 'Groen' met natuurwaarden.

***Omzetten woning Van Buerenlaan 31***

De bestaande woning Van Buerenlaan 31 wordt omgezet in de bestemming 'Wonen' met een oppervlakte van maximaal 1\.000m2\. De woning ligt aan de van Buerenlaan en door de omzetting van de gronden met de bestemming 'Agrarisch\-Glastuinbouw' in de bestemming 'Groen' en 'Water' geen toekomstige reconstructie in de weg. De overige gronden zijn verkocht aan de eigenaar van de Van Buerenlaan 33\.

***Kavel uit te plaatsen woning naast Van Buerenlaan 31***

Door de verkoop van de gronden aan de buurman voor de ontwikkeling van 'Groen' en 'Water' blijft er naast de kavel van Buerenlaan 31 nog een kavel over van maximaal 1\.000m2 voor het uitplaatsen van een woning die elders de glastuinbouw frustreert. Voor deze kavel is nog geen woonrecht aangeleverd, waardoor er gekozen is voor een voorwaardelijke verplichting.

*Voorwaardelijk verplichting*

Vanwege het feit dat niet aan alle voorwaarden van omzetting wordt voldaan (artikel 3\.7\.3\. van de planregels bestemmingsplan 'Glastuinbouwgebied Westland' is op de planverbeelding bij deze kavel een functieaanduiding "(sw\-vwv)" opgenomen met daaraan verbonden een voorwaardelijke verplichting die opgenomen is in de planregels. Het gaat om de volgende voorwaarden:

* de sloop van de (voormalige bedrijfs\-)woning nodig is vanwege de (toekomstige) schaalvergroting en/of herstructurering van de glastuinbouw;

* de (voormalige bedrijfs\-)woning wordt gesloopt, binnen 2 maanden na gereedmelding van de nieuwe woning;

* de achter te laten kavel aantoonbaar te koop is aangeboden voor een agrarische prijs ten behoeve van herstructurering of schaalvergroting van de glastuinbouw aan de eigenaren van de aangrenzende percelen of een recht van koop aan deze(n) is verstrekt in geval (nog) niet direct tot aankoop wordt overgegaan;

* alle bestaande bouwwerken, op de achter te laten kavel, zijn gesloopt;

* de herstructurering en/of schaalvergroting waar de woning onderdeel van uitmaakt de instemming heeft van de glastuinbouwdeskundige en de waterbeheerder;

Op deze manier is het pas mogelijk om te bouwen op deze kavel als alsnog voldaan wordt aan deze voorwaarden bij de uiteindelijke aanvraag omgevingsvergunning. Voor deze voorwaardelijke verplichting is gekozen omdat er anders een aparte procedure met onderzoeken, overeenkomsten etc. doorlopen moet worden voor alleen dit perceel. De vraag is of dit efficiÃ«nt is en bijdraagt aan het beoogde doel, namelijk de (snelle) uitplaatsing van een in de weg liggende woning. Door de ontwikkeling van 'Groen' en 'Water' is dit een unieke situatie en niet van toepassing op solitaire uitplaatslocaties.

In het rapport Hordijk is duidelijk gesteld dat eerst een woning gesloopt dient te worden alvorens een bestemming wordt gewijzigd. Deze lijn volgend lijkt er geen ruimte voor andere instrumenten dan het 'opstapelen' van verzoeken om deze gezamenlijk in procedure te brengen. Dit lijkt de dynamiek niet ten goede gekomen.

Uit recente jurisprudentie is echter gebleken dat de wetgever het mogelijk maakt om een zogenaamde 'voorwaardelijke verplichting' op te nemen in een bestemmingsplan. In de bekende gevallen gaat het om de uitvoering van de 'ruimte\-voor\-ruimte' regeling, waarbij agrarische opstallen dienen te worden gesloopt ten behoeve van het verkrijgen van een woonbestemming. Om de sloop van de opstallen 'af te dwingen' kan het bestemmingsplan er daarom in voorzien dat de bestemming 'Wonen' slechts mag worden gebruikt als de opstallen zijn gesloopt.

Het is hierdoor mogelijk om bij uitzondering de kavel reeds de bestemming 'Wonen' toe te kennen, waarbij deze niet eerder gebruikt mag worden dan wanneer daarvoor een agrarische bedrijfswoning (in de weg liggend uiteraard) of andere burgerwoning is gesloopt. Ten gevolge hiervan kan een uit te plaatsen woning na uiterlijk 8 weken worden gebouwd in plaats van ca. 26 weken.

![afbeelding "i_NL.IMRO.1783.KWIVBUERENL31obp-VA01_0022.png"](i_NL.IMRO.1783.KWIVBUERENL31obp-VA01_0022.png)

*Concept verbeelding Van Buerenlaan 31 en naastgelegen kavel*

##### 2\.2\.2 Verkeer

***Verkeersverbindingen algemeen***

Het plangebied ligt aan de Van Buerenlaan, een lokale verbinding tussenwoonwijk de Gouw en de Vogelaer. De van Buerenlaan fungeert als een lokale verbindingsweg met een maximumsnelheid van 60 km/h.

***Ontsluiting voor gemotoriseerd verkeer***

De ontsluiting vanaf de planlocatie verloopt via diezelfde Van Buerenlaan, welke gelegen is ten zuiden van het plangebied. De in/uitritten van de bestaande woningen zullen verlegd worden, afhankelijk van de nieuwe postie van de nieuwe woningen. Ook de nieuw te bouwen (uit te plaatsen) woning, zal voorzien worden van een in/uitrit.

***Ontsluiting voor langzaam verkeer***

Ontsluiting van langzaam verkeer vindt ook plaats via de Van Buerenlaan. De van Buerenlaan is niet voorzien van een fietspad.

***Ontsluiting voor openbaar vervoer***

Via de dorpskern van Kwintsheul gaat een regionale buslijn 30\. Halteplaatsen zijn echter niet in de nabijheid aanwezig. De dichtstbijzijnde halte is gelegen op om en nabij 1 kilometer afstand.

***Verkeersintensiteit***

Volgens de kencijfers van de CROW genereert een woning van deze klasse maximaal 8,6 verkeersbewegingen per etmaal (hoogste waarde van de bandbreedte). Ten opzichte van de bestaande situatie is dit een toename van 9 vervoersbewegingen. Er wordt immers maar 1 woning toegevoegd.

Dit zijn verkeerskundig gezien zeer lage aantallen, die met de beschikbare infrastructuur opgevangen kan worden.

***Parkeren***

In de vergadering van burgemeester en wethouders van 16 januari 2018 is de 'Beleidsregel Parkeernormering gemeente Westland 2018' vastgesteld. Hiermee vervalt de verwijzing naar het WVVP. In het beleid is de parkeernormering van de gemeente geactualiseerd en in overeenstemming gebracht met de meest recente kencijfers van het CROW (landelijke richtlijnen). Tevens is de actualisatie gebruikt om de nieuwe beleidsregel completer en overzichtelijker te maken. Nieuwe initiatieven moeten voldoen aan de parkeernormering uit dit beleid.

Voor de woningen in het plangebied geldt dat parkeren uitsluitend plaats vindt op eigen terrein.

### Hoofdstuk 3 Onderzoek

#### 3\.1 Bedrijven en milieuzonering

##### 3\.1\.1 Wettelijk kader

In het kader van de Wet milieubeheer kunnen er veiligheidszoneringen en milieuzoneringen zijn vastgelegd tussen inrichtingen en gevoelige bestemmingen. Dit betreft o.a. voorschriften ten aanzien van geur, geluid en veiligheid. Inrichtingen zijn gehouden aan de voorschriften die zijn vastgelegd in de omgevingsvergunning of in een Algemene Maatregel van Bestuur (AMvB).

Op 6 november 2007 is het Besluit houdende algemene regels voor inrichtingen gepubliceerd, ook wel het Activiteitenbesluit genoemd. Dit Activiteitenbesluit is op 1 januari 2008 van kracht geworden en vervangt een groot deel van de milieuverÂ­gunningen en AMvBâs. De VNG heeft het boekje opgesteld: âBedrijven en milieuzonering, Handreiking voor maatwerk in de gemeentelijke ruimtelijke ordeningspraktijkâ (2009\). Deze handreiking geeft informatie over de ruimtelijk relevante milieuaspecten van diverse bedrijfsactiviteiten. Tevens geeft het boekje een richtafstand voor het ontwikkelen van bedrijfsactiviteiten in de omgeving en voor het inpassen van gevoelige functies nabij bedrijven.

In Bedrijven en milieuzonering (VNG, 2009\) worden de volgende richtafstanden per bedrijfstype geadviseerd voor nieuwe bestemmingsplannen (zie tabel).

![afbeelding "i_NL.IMRO.1783.KWIVBUERENL31obp-VA01_0023.png"](i_NL.IMRO.1783.KWIVBUERENL31obp-VA01_0023.png)

##### 3\.1\.2 Onderzoek

Binnen het plangebied zijn geen bedrijven gelegen. Grenzend aan het plangebied (ten westen en ten zuiden) zijn een aantal glastuinbouwbedrijven gelegen. Voor de milieuzonering van glastuinbouwbedrijven ten opzichte van woningen, woonlinten en woonwijken in het plangebied wordt als richtlijn conform de brochure 'Bedrijven en Milieuzonering' van de Vereniging Nederlandse Gemeenten (VNG) categorie 2 toegepast. Voor woningen moet een afstand van 10 meter aangehouden worden.

De nog te bebouwen kavels zijn allen gelegen op meer dan 10 meter van een glastuinbouwbedrijf. In het glastuinbouwgebied is het toegestaan om Warmte\-Kracht\-Koppeling (Wkk) installaties te bouwen bij een tuinbouwbedrijf. De hindercontour van een WKK bedraagt 65 meter. De kavels zijn allen gelegen op meer dan 65 meter van de rond het plangebied aanwezige WKK's.

##### 3\.1\.3 Conclusie

Het aspect bedrijven en milieuzonering vormt geen belemmering voor dit bestemmingsplan.

#### 3\.2 Geluid

##### 3\.2\.1 Wettelijk kader

***Wet geluidhinder***

Met de Wet geluidhinder wordt, vanuit een goed milieubeheer, een aantal specifieke geluidsgevoelige bestemmingen beschermd zoals woningen, onderwijsgebouwen, ziekenhuizen en verpleeghuizen. De geluidszonering die door deze wet wordt voorgeschreven, ligt rondom bedrijventerreinen, langs wegen voor wegverkeer, langs spoor\-, tram\- en metrowegen en rondom of langs andere geluidsoverlast veroorzakende objecten. Aan de geluidsbelasting op de (gevels van de) geluidsgevoelige objecten worden grenzen gesteld terwille van het woon\- en leefklimaat.

In het algemeen is een geluidsbelasting op de gevel van een bestaande woning tot een maximum van 55 dB(A) toegestaan. Op andere geluidsgevoelige objecten kan die norm anders zijn. De wet kent de aanname dat het gebruik van een autoweg, waarvoor als verkeersmaatregel een maximumsnelheid van 30 km/uur geldt, geen ongeoorloofde geluidsbelasting teweegbrengt. In een bestemmingsplan dat voorziet in ruimtelijke ontwikkeling, moet verantwoord zijn dat het bestemmingsplan uitvoerbaar is op grond van toelaatbare geluidhinder ten opzichte van geluidsgevoelige objecten.

Op grond van het Besluit ruimtelijke ordening dient rekening te worden gehouden met de zogeheten geluidszonering.

##### 3\.2\.2 Onderzoek

Op 16 december 2019 is door Aqua Terra Nova onderzoek uitgevoerd naar de geluidsbelasting op de gevels van de te realiseren woningen aan de Van Buerenlaan 31\-33 te Kwintsheul.

De te realiseren woning is gelegen buiten de bebouwde kom (buitenstedelijk gebied). Er geldt een voorkeursgrenswaarde van 48 dB en een hoogst toelaatbare gevelbelasting van 53 dB. In het rekenmodel zijn enkele toetspunten ingevoerd ter plaatse van de gevels van de te realiseren woning. Ter plaatse van deze toetspunten is de geluidsbelasting berekend van de omliggende wegen.

Uit de rekenresultaten blijkt dat de voorkeursgrenswaarde van 48 dB niet wordt overschreden door omliggende wegen (na aftrek van 5 dB op grond van art. 110 Wgh). De geluidsbelasting vormt derhalve geen belemmering voor de realisatie van de woningen.

##### 3\.2\.3 Conclusie

Uit het onderzoek kan worden geconcludeerd, dat de geluidskwaliteit van de in dit bestemmingsplan mogelijk gemaakte ontwikkelingen de goede ruimtelijke ordening die met dit bestemmingsplan wordt geboden, niet belemmeren.

De volledige resultaten van het onderzoek zijn opgenomen in Bijlage 1 van deze toelichting.

#### 3\.3 Luchtkwaliteit

##### 3\.3\.1 Wettelijk kader

***Wet luchtkwaliteit***

Het toetsingskader voor luchtkwaliteit wordt gevormd door hoofdstuk 5, titel 5\.2 (Luchtkwaliteitseisen van de Wet milieubeheer). De Wlk bevat grenswaarden voor

zwaveldioxide, stikstofdioxide en stikstofoxide, fijn stof, lood, koolmonoxide en benzeen. Hierbij zijn in de ruimtelijke ordeningspraktijk langs wegen met name de grenswaarden voor stikstofdioxide (jaargemiddelde) en fijn stof (jaar\- en daggemiddelde) van belang. De grenswaarden van de laatstgenoemde stoffen zijn in onderstaandeÂ tabelÂ weergegeven. De grenswaarden gelden voor de buitenlucht, met uitzondering van een werkplek in de zin van de Arbeidsomstandighedenwet.

| Stof   Â | | | **Toetsing van**   Â | **Grenswaarde**   Â | **Geldig**   Â |

| --- | --- | --- | --- | --- | --- |

| stikstofdioxide (NO2\)   Â | | | jaargemiddelde concentratie    Â | 60 Ã¬g/mÂ³    Â | 2010 t/m 2014Â     Â |

| Â    Â | | | jaargemiddelde concentratie   Â | 40 Ã¬g/mÂ³   Â | vanaf 2015    Â |

| fijn stof (PM10)1\)   Â | | | jaargemiddelde concentratie    Â | 48 Ã¬g/mÂ³    Â | Â    Â |

| Â    Â | | | jaargemiddelde concentratie    Â | 40 Ã¬g/mÂ³    Â | vanaf 11 juni 2011    Â |

| Â    Â | | | 24\-uurgemiddelde concentratie    Â | max. 35 keer p.j. meer dan 75 Ã¬g/mÂ³Â     Â | Â    Â |

| Â    Â | | | 24\-uurgemiddelde concentratie    Â | max. 35 keer p.j. meer dan 50 Ã¬g/mÂ³    Â | vanaf 11 juni 2011   Â |

1\) Bij de beoordeling hiervan blijven de aanwezige concentraties van zeezout buiten beschouwing (volgens de bij de Wlk behorende Regeling beoordeling Luchtkwaliteit 2007\).

Op grond van artikel 5\.16 van de Wlk kunnen bestuursorganen bevoegdheden die gevolgen kunnen hebben voor de luchtkwaliteit (zoals de vaststelling van een bestemmingsplan) uitoefenen indien:

* de bevoegdheden/ontwikkelingen niet leiden tot een overschrijding van de grenswaarden (lid 1 onder a);Â

* de concentratie in de buitenlucht van de desbetreffende stof als gevolg van de uitoefening van die bevoegdheden per saldo verbetert of ten minste gelijk blijft (lid 1 onder b1\);Â

* bij een beperkte toename van de concentratie van de desbetreffende stof, door een met de uitoefening van de betreffende bevoegdheid samenhangende maatregel of een door die uitoefening optredend effect, de luchtkwaliteit per saldo verbetert (lid 1 onder b2\);Â

* de bevoegdheden/ontwikkelingen niet in betekenende mate bijdragen aan de concentratie in de buitenlucht (lid 1 onder c);Â

* het voorgenomen besluit is genoemd of past binnen het omschreven Nationaal Samenwerkingsprogramma Luchtkwaliteit (NSL) of een vergelijkbaar programma dat gericht is op het bereiken van de grenswaarden (lid 1 onder d).

***Besluit niet in betekenende mate (nibm)***In dit Besluit is exact bepaald in welke gevallen een project vanwege de gevolgen voor de luchtkwaliteit niet aan de grenswaarden hoeft te worden getoetst. Hierbij worden 2 situaties onderscheiden:

* een project heeft een effect van minder dan 1% van de jaargemiddelde grenswaarde NO2 en PM10;Â

* een project valt in een categorie die is vrijgesteld aan toetsing aan de grenswaarden; deze categorieÃ«n betreffen onder andere woningbouw met niet meer dan 1\.500 woningen bij Ã©Ã©n ontsluitingsweg.

In het kader van een goede ruimtelijke ordening wordt bij het opstellen van een bestemmingsplan uit oogpunt van de bescherming van de gezondheid van de mens tevens rekening gehouden met de luchtkwaliteit ter plaatse van het plangebied.

##### 3\.3\.2 Onderzoek

Het bouwplan valt aan te merken als een relatief klein plan waarbij de grenswaarden voor luchtkwaliteit niet worden overschreden. De uitplaatsing van Ã©Ã©n vrijstaande woning en de verplaatsing van een andere vrijstaande woning is van dermate kleine omvang waardoor het project niet in betekenende mate is met betrekking tot luchtkwaliteit. Hierdoor is geen verdere toetsing nodig.

##### 3\.3\.3 Conclusie

In dit geval betreffen het twee bouwlocaties die qua omvang in niet betekenende mate bijdragen aan de luchtverontreiniging. Er is geen onderzoek noodzakelijk. Hiermee wordt de ruimtelijke ordening niet belemmerd.

#### 3\.4 Externe veiligheid

##### 3\.4\.1 Wettelijk kader

Externe veiligheid is een begrip in het milieurecht en gaat over het beheersen van de risico's voor de omgeving bij gebruik, opslag en vervoer over de weg, water en spoor en door buisleidingen van gevaarlijke stoffen. Als gevaarlijke stoffen kunnen worden genoemd vuurwerk, lpg en munitie. Het beleid en de wetgeving zijn erop gericht om maatregelen te treffen om de risico's van deze risicovolle activiteiten te reguleren.

Voor dit bestemmingsplan is toetsing aan het Besluit externe veiligheid inrichtingen, het Besluit externe veiligheid buisleidingen en de daarop gestoelde regelingen vereist. Op grond van de regels voor externe veiligheid moeten afstanden in acht worden genomen tussen risicovolle activiteiten en (beperkt) kwetsbare objecten. In de betreffende regelgeving wordt uitgegaan van een risicobenadering \- en niet het volledig uitsluiten van het risico \- waarbij onderscheid wordt gemaakt tussen het plaatsgebonden risico en het groepsrisico.

Het plaatsgebonden risico is een rekenkundig begrip. Het risico kan op een afbeelding zichtbaar worden gemaakt door een (iso)risicocontour die de punten met een gelijk risico met elkaar verbindt. Het groepsrisico is een maat om de kans weer te geven dat een incident met dodelijke slachtoffers plaatsvindt. Het drukt de kans per jaar uit dat een groep mensen van minimaal een bepaalde omvang overlijdt als direct gevolg van een ongeval in een inrichting, als bedoeld in de Wet milieubeheer, of bij het vervoer van gevaarlijke stoffen. Het groepsrisico moet onderzocht \- en verantwoord \- worden omdat ook buiten de genoemde risicocontour van het plaatsgebonden risico nog letale effecten kunnen optreden in het invloedgebied van de risicovolle activiteit en groepen personen slachtoffer kunnen worden van een calamiteit.

##### 3\.4\.2 Onderzoek

***Inleiding***

Externe veiligheid gaat over de beoordeling van de risico's die verband houden met het gebruik van gevaarlijke stoffen. Tijdens de productie, de opslag, het gebruik en het transport kunnen er zich calamiteiten voordoen, waardoor de veiligheid van de omgeving in het geding is. Dit houdt daarom een risico in voor de omgeving van dergelijke activiteiten. Externe veiligheid heeft geen betrekking op mogelijke gezondheidsschade door langdurige blootstelling aan gevaarlijke of schadelijke stoffen. Het gaat om plotseling optredende schadelijke effecten en de directe gevolgen van die effecten. Bij de (her)inrichting van een gebied bepaalt de externe veiligheidssituatie mede de ruimtelijke (on)mogelijkheden.

In het kader van het Besluit ruimtelijke ordening (Bro) gelezen in samenhang met de regels omtrent externe veiligheid moet worden onderzocht of er sprake is van aanwezigheid van risicobronnen in de nabijheid van de locatie waarop het ruimtelijk besluit betrekking heeft en dienen het plaatsgebonden risico (PR) en het groepsrisico (GR), en de eventuele toename hiervan, berekend te worden.

In het externe veiligheidsbeleid wordt doorgaans onderscheid gemaakt tussen het plaatsgebonden risico (PR) en het groepsrisico (GR). Het PR is de kans per jaar dat een persoon op een bepaalde plaats overlijdt als rechtstreeks gevolg van een ongeval met gevaarlijke stoffen, indien hij onafgebroken en onbeschermd op die plaats zou verblijven. Het PR wordt weergegeven met risicocontouren rondom een inrichting of langs een vervoersas. Het GR drukt de kans per jaar uit dat een groep mensen van minimaal een bepaalde omvang overlijdt als rechtstreeks gevolg van een ongeval met gevaarlijke stoffen.

Met het oog op de Modernisering Omgevingsveiligheidsbeleid van het Rijk wordt het accent verlegd van de risicobenadering naar een effectbenadering. Vooruitlopend op de invoering van de Omgevingswet zijn in dat verband de Circulaire effectafstanden externe veiligheid LPG\-tankstations (Stcrt. 2016, 31453\) en de Circulaire externe veiligheid LNG\-tankstations (Stb. 2015, 3125\) gepubliceerd en in werking getreden.

***Risicovolle inrichtingen***

In het Besluit externe veiligheid inrichtingen (Bevi) zijn milieukwaliteitseisen geformuleerd ter bescherming van de mens tegen de kans om te overlijden als gevolg van het vrijkomen of ontstaan van gevaarlijke stoffen bij een ongeval in een bedrijf of ander risicovol object. Voor het PR geldt volgens het Bevi een grenswaarde voor kwetsbare objecten en een richtwaarde voor beperkt kwetsbare objecten op een niveau van 10\-6 per jaar. Binnen de 10\-6 per jaar plaatsgebonden risicocontour mogen dan ook geen nieuwe kwetsbare functies mogelijk worden gemaakt. Uitsluitend om gewichtige redenen mogen nieuwe beperkt kwetsbare objecten binnen deze contour gerealiseerd worden. Daarnaast bevat het Bevi een verantwoordingsplicht ten aanzien van het GR. De aan te houden veiligheidsafstanden zijn voor nader beschreven situaties vastgelegd in de Regeling externe veiligheid inrichtingen. Voor overige gevallen dient de 10\-6 per jaar plaatsgebonden risicocontour te worden berekend.

Tot risicovolle inrichtingen behoren ook mijnbouwinrichtingen en inrichtingen voor de opslag van explosieven.

In de Circulaire effectafstanden externe veiligheid LPG\-tankstations wordt onderscheid gemaakt tussen (beperkt) kwetsbare objecten en zeer kwetsbare objecten. De effectafstanden zijn respectievelijk 60 m en 160 m, gerekend vanaf het LPG\-vulpunt. Tot de zeer kwetsbare objecten behoren verblijfsfuncties voor mensen die beperkt zelfredzaam zijn zoals ziekenhuizen en kinderdagverblijven. De circulaire is niet van toepassing op het vaststellen van een conserverend bestemmingsplan. De circulaire geldt evenmin voor zeer kwetsbare, kwetsbare en beperkt kwetsbare objecten die al binnen de betreffende contouren aanwezig zijn. De effectafstanden voor LNG\-tankstations zijn afhankelijk van de aanwezige veiligheidsvoorzieningen. De systematiek is vergelijkbaar met die voor LPG\-tankstations.

Uit de risicokaart van de Provincie Zuid\-Holland blijkt dat er in de directe nabijheid van het plangebied geen risicobronnen zijn gelegen waarmee rekening hoeft te worden gehouden. Schaatsbaan en evenementencentrum 'De Uithof', in het zuiden van Den Haag, ligt op ruim twee kilometer van de projectlocatie en vormt vanwege die afstand geen factor om in het kader van externe veiligheid rekening mee te houden.

***Vervoer gevaarlijke stoffen***

Op 1 april 2015 zijn de Wet basisnet en het Besluit externe veiligheid transport (Bevt) in werking getreden. De Circulaire risiconormering vervoer gevaarlijke stoffen is daarmee komen te vervallen.

De wegen in beheer bij het Rijk zijn aangewezen als basisnetroute. Het bevoegd gezag neemt bij het vaststellen van een besluit dat betrekking heeft op gronden in de omgeving van een basisnetroute, ten aanzien van nieuw toe te laten kwetsbare objecten, de basisnetafstand in acht en houdt daarmee rekening ten aanzien van nieuw toe te laten beperkt kwetsbare objecten. De basisnetafstand volgt uit bijlage I van de Regeling basisnet. In regio Haaglanden zijn voor de A4, tussen Knooppunt Ypenburg en de gemeentegrens tussen Leidschendam\-Voorburg en Zoeterwoude (wegvakken Z8 en Z7\), en de A13, tussen knooppunt Ypenburg en Deft\-Zuid (wegvakken Z29 en Z113\), basisnetafstanden vastgelegd.

Daarnaast worden voor daartoe aangewezen rijkswegen binnen een zone van 30 meter vanaf de rand van de rijksweg beperkingen opgelegd vanwege eventuele plasbranden (plasbrandaandachtsgebied). De aanwijzing volgt eveneens uit bijlage I van de Regeling basisnet. Het betreft dezelfde wegvakken als hierboven genoemd.

Aan het bouwen van een kwetsbaar of beperkt kwetsbaar object in een veiligheidszone of een plasbrandaandachtsgebied zijn eisen gesteld op grond van artikel 2\.3 eerste respectievelijk tweede lid van de Regeling Bouwbesluit 2012\. Paragraaf 2\.3 van deze regeling is eveneens op 1 april 2015 in

werking getreden (Stb. 2015, 92\). In beide gevallen moet zijn voldaan aan de artikelen 2\.5 t/m 2\.9 van voornoemde regeling. Aanvullend moet het mechanisch ventilatiesysteem van een, als beperkt kwetsbare object aan te merken, bouwwerk binnen een veiligheidszone zijn uitgerust met een voorziening waarmee dat systeem bij een calamiteit handmatig kan worden uitgeschakeld (artikel 2\.10 van de regeling).

Deze bepalingen gelden niet voor bouwwerken met een hoge infrastructurele waarde als bedoeld in het Besluit externe veiligheid inrichtingen (bijvoorbeeld telefoon\- of elektriciteitscentrale).

Voor het gedeelte van het plan dat binnen 200 m van een weg ligt waarover vervoer van gevaarlijke stoffen plaatsvindt (transportroute), moet in de toelichting het groepsrisico worden verantwoord. Ten aanzien van de verantwoording van het groepsrisico onderscheidt het Bevt situaties waarin een 'volledige' verantwoording van het groepsrisico noodzakelijk is en situaties waarin met een beperktere verantwoording kan worden volstaan. Met een beperkte verantwoording kan worden volstaan wanneer het groepsrisico minder dan 0,1 maal de oriÃ«ntatiewaarde (OW) bedraagt of het groepsrisico (uitgedrukt in relatie tot de OW) met minder dan 10% toeneemt en tevens onder de oriÃ«ntatiewaarde blijft.

In de toelichting moet worden ingegaan op de mogelijkheden tot voorbereiding van bestrijding en beperking van de omvang van een ramp op die weg (*bestrijdbaarheid*). Deze verplichting geldt ongeacht of het bestemmingsplan nieuwe ontwikkelingen mogelijk maakt binnen het invloedsgebied van de betreffende transportroutes. Op het vraagstuk *zelfredzaamheid* moet worden ingegaan wanneer (beperkt) kwetsbare bestemmingen binnen het invloedsgebied van een dergelijke weg zijn geprojecteerd.

Er zijn in de omgeving van het plangebied geen routes voor gevaarlijke stoffen aanwezig.

***Buisleidingen***

Op 1 januari 2011 is het Besluit externe veiligheid buisleidingen in werking (Bevb) getreden. Voor nieuwe situaties is de grenswaarde voor het PR ter plaatse van kwetsbare objecten 10\-6 per jaar; voor beperkt kwetsbare objecten geldt dan een richtwaarde van 10\-6 per jaar. Langs buisleidingen moeten belemmeringenstroken in acht worden genomen waarbinnen geen bebouwing (zowel boven\- als ondergronds) of ondergrondse tanks zijn toegestaan. Daarnaast hanteert de Gasunie de *Algemene*

*VELIN voorwaarden voor grondroer\- en overige activiteiten.*

De noodzaak voor het verantwoorden van het groepsrisico wordt beoordeeld op grond van de inventarisatieafstanden zoals deze zijn vastgelegd in bijlage 6 van het *Handboek buisleiding in*

*bestemmingsplannen \- Handreiking voor opstellers van bestemmingsplannen* van maart 2010\.

Ten aanzien van de verantwoording van het groepsrisico onderscheidt het Bevb situaties waarin een 'volledige' verantwoording van het groepsrisico noodzakelijk is en situaties waarin met een beperktere verantwoording kan worden volstaan. Er zijn twee situaties waarin volstaan kan worden met een beperkte verantwoording:

* 1\. Indien het bestemmingsplan betrekking heeft op het gebied tussen de 100% letaliteitszone en de 1% letaliteitszone van de buisleiding, of

* 2\. Wanneer het groepsrisico minder dan 0,1 maal de oriÃ«ntatiewaarde (OW) bedraagt of het groepsrisico (uitgedrukt in relatie tot de OW) met minder dan 10% toeneemt en tevens onder de oriÃ«ntatiewaarde blijft.

Er zijn geen leidingen in de buurt van het plangebied.

##### 3\.4\.3 Conclusie

Uit het voorgaande blijkt dat er met betrekking tot de externe veiligheid voor de planontwikkeling geen belemmeringen bestaan.

#### 3\.5 Water

##### 3\.5\.1 Wettelijk kader

Op verschillende bestuursniveaus zijn de afgelopen jaren beleidsnota's verschenen aangaande de waterhuishouding, alle met het doel een duurzaam waterbeheer (kwalitatief en kwantitatief). Deze paragraaf geeft een overzicht van de voor het plangebied relevante nota's waarbij het beleid van het Hoogheemraadschap en de gemeente nader wordt behandeld.

Europa:

* Kaderrichtlijn Water (KRW).

Nationaal:

* Waterbeleid voor de 21ste eeuw (WB21\);

* Nationaal Bestuursakkoord Water (NBW);

* Waterwet.

* Nationaal waterplan

Provinciaal:

* Provinciaal Waterplan;

* Visie Ruimte en Mobiliteit;

* Verordening Ruimte en de waterverordening Zuid\-Holland.

***Nationaal beleid***

Het Rijk, de provincies, de gemeenten en de Unie van Waterschappen hebben op 25 juni 2008 een geactualiseerde versie van het Nationaal Bestuursakkoord Water (NBW\-Actueel) ondertekend. Hierin zijn afspraken vastgelegd voor een duurzame en klimaatbestendige waterhuishouding in Nederland. In de afgelopen vijf jaar is een groot deel van de gemaakte afspraken in het oorspronkelijke NBW inmiddels uitgevoerd. De NBW\-partijen gaan nu gezamenlijk verder met de uitvoering van de nieuwe afspraken in het akkoord, onder meer over klimaatveranderingen, de stedelijke wateropgave en de ontwikkelingen in woningbouw en infrastructuur. Ook is er meer aandacht voor de implementatie van de Kaderrichtlijn Water. Het NBW heeft tot doel om in de periode tot 2015 de waterhuishouding in Nederland op orde te brengen en te houden en te anticiperen op klimaatverandering.

***Nationaal Waterplan***

Op 10 december 2015 hebben de minister van Infrastructuur en Milieu en de staatssecretaris van Economische Zaken het Nationaal Waterplan 2016\-2021 vastgesteld. In het Nationaal Waterplan 2016\-2021 staan de volgende ambities centraal:

* Nederland blijft de veiligste delta in de wereld;

* Nederlandse wateren zijn schoon en gezond en er is genoeg zoetwater;

* Nederland is klimaatbestendig en waterrobuust ingericht;

* Nederland is en blijft een gidsland voor watermanagement;

* Nederlanders leven waterbewust.

***Structuurvisie Infrastructuur en Ruimte***

Op 13 maart 2012 is de Structuurvisie Infrastructuur en Ruimte vastgesteld. De structuurvisie sluit aan op de uitgangspunten van het Nationaal Waterplan en vult deze op onderdelen aan. Uitgangspunten zijn het verbeteren van de waterkwaliteit, het voorkomen van wateroverlast, ruimte voor waterveiligheid, een duurzame zoetwatervoorziening en klimaatbestendige stedelijke (her)ontwikkeling.

***Provinciaal beleid***

Het provinciaal waterbeleid voor de periode 2016\-2021 bestaat uit: de Visie Ruimte en Mobiliteit, Voortgangsnota Europese Kaderrichtlijn Water (KRW) 2016 \- 2021 en onderdelen van het Provinciaal Waterplan 2010 \- 2015\.

In de Visie Ruimte en Mobiliteit (VRM) zijn de ruimtelijke componenten opgenomen van het waterbeleid. Hoofdstuk 4 geeft de hoofdlijnen van het provinciaal waterbeleid:

* de ambitie om een duurzaam, concurrerende en leefbare Europese topregio te zijn. De Provincie bevordert de transitie naar een water \-en energie efficiÃ«nte samenleving. Daar spelen het verbeteren van toekomstwaarde, de gebruikswaarde en de belevingswaarde een belangrijke rol;

* aan het watersysteem worden grote uitdaging gesteld door verzilting, klimaatverandering, inklinking, veranderd ruimtegebruik en de daarbij passende veranderingen van het watersysteem;

* het beter benutten van de kansen en natuurlijke kwaliteiten van de bodem en de ondergrond is tevens een speerpunt van het provinciaal waterbeleid;

* tenslotte door een verandering naar een duurzame voorziening in de energiebehoefte kan worden ingezet op een energie\-efficiÃ«nte samenleving.

De doelen, maatregelen en afsprakenÂ voor de kwaliteit van het water van grond\- en oppervlakte water zijn opgenomen het Stroomgebied beheerplan Rijn\-West 201\-2015 (SGB\-1\). Voor opvolgende periode 2016\-2021 is het SGB\-2 op 22 december 2014 gereedgekomen. De invulling van de verantwoordelijkheid in dit SGB\-2 is vastgelegd in de KRW 2016\-2021\.

Het Waterplan Zuid\-Holland 2015 was van kracht tot 22 december 2015\. Op grond van artikel 48 Waterwet moet het plan om de zes jaar door de Provinciale Staten worden herzien. Het is niet noodzakelijk om een nieuw plan vast te stellen. Voldaan kan worden met het nemen van een planherzieningsbesluit. Dit besluit is genomen op 29 juni 2016 en bekend gemaakt op 8 juli 2016\.

De onderdelen 'Waarborgen waterveiligheid (hoofdstuk 4\)' en 'Realiseren mooi en schoon water (hoofdstuk 5\)' en 'operationeel grondwaterbeleid (bijlage 7\)' van het Waterplan 2015 blijven van kracht.

De Visie op Zuid\-Holland bestaat uit de Visie Ruimte en Mobiliteit, de Verordening Ruimte en de Uitvoeringsagenda. Hierin beschrijft de provincie haar doelstellingen en provinciale belangen (Visie Ruimte en Mobiliteit), stelt zij regels aan ruimtelijke ontwikkelingen (Verordening) en geeft zij aan wat nodig is om dit te realiseren (Uitvoeringsagenda). In de Verordening Ruimte zijn bijvoorbeeld regels opgenomen met betrekking tot regionale keringen in bestemmingsplannen. Daarnaast is de Waterverordening Zuid\-Holland van belang. Daarin zijn onder meer veiligheidsnormeringen voor regionale keringen en waterkwantiteitsnormen opgenomen. De waterkwantiteitsnormen geven aan, waar de regionale wateren met het oog op de bergings\- en afvoercapaciteit op ingericht moeten zijn. Deze normen definiÃ«ren de gemiddelde overstromingskans vanuit het oppervlaktewater per jaar van daarbij aan te wijzen gebieden. Het beschermingsniveau verschilt per vorm van landgebruik en is gerelateerd aan de economische waarde van landgebruik en de te verwachten schade bij overstromingen. De waterkwaliteitsnormen zijn gerelateerd aan het landgebruik en daarmee bepalend voor de mogelijkheden, die het bestemmingsplan biedt.

De provincie heeft samen met de gemeente Den Haag en Westland een Visie Vaartenland opgesteld, een visie op hoe de vaartenstructuur in Westland en Den Haag recreatief/toeristisch en economisch elkaar kan versterken. Het project Westlandse Waterlijnen heeft de provincie in samenwerking met heel veel stakeholders uit het gebied ten westen van het Rijn\-Schiekanaal opgesteld (Westland, Den Haag, Delft, Midden\-Delfland, Schiedam, Vlaardingen en Maassluis). Dit heeft een wensenlijst met een soort top 5 opgeleverd, met betrekking tot versterking van de vaarrecreatie en economische spin\-off, waar burgers, verenigingen en ondernemers hun zinnen op hebben gezet. Verder is in de Visie Ruimte en Mobiliteit aangegeven dat de juridische borging en versterking van het vaarnetwerk overgedragen is aan de gemeenten die hierop hun lokale beleid en bestemmingsplannen moeten aanpassen.

***Waterschapsbeleid***

Het Hoogheemraadschap Delfland heeft haar waterbeleid vastgelegd in het Waterbeheersplan 2016\-2021 'Strategie richting een toekomstbestendig en samenwerkingsgericht waterschap'. In dit Waterbeheerplan 5 (WBP 5\) heeft het Hoogheemraadschap van Delfland (Delfland) zijn strategie voor de uitvoering van de kerntaken voor de komende jaren beschreven. Het is de leidraad voor het handelen van Delfland in de planperiode 2016\-2021\. Het WBP 5 is tevens een uitnodiging aan private, particuliere en publieke partijen om binnen de uitgezette koers met initiatieven te komen. Bij de uitvoering van het WBP 5 staan de kerntaken vanzelfsprekend voorop:

* de waterveiligheid;

* het waterbeheer;

* de waterkwaliteit;

* het zuiveren van afvalwater.

Delfland zal hierbij nadrukkelijk kijken naar een doelmatige uitvoering daarvan waarbij ambities, kosten en het tempo op een evenwichtig manier zijn afgewogen. Delfland voert zijn kerntaken uit ten behoeve van het behouden en verbeteren van de leefomgeving voor inwoners, medeoverheden, bedrijven en de natuurwaarden in het beheergebied. Het is een uitdaging om bij de uitvoering van die taken aan te sluiten bij de beleving en de behoeften van de maatschappij. Waterbewustzijn vormt de onmisbare schakel voor draagvlak. Delfland wil dat mensen zich in de komende planperiode bewust worden van het water om hen heen, van de gevolgen van klimaatverandering en van hun eigen gedrag. Het vergroten van waterbewustzijn is daarom verweven in alle programma's en handelingen van Delfland in de komende planperiode.

De werkzaamheden en projecten die de komende zes jaar geÃ¯nitieerd worden zijn terug te brengen tot de volgende vier speerpunten van het waterschap:

* 1\. In stand houden: Investeringen in de infrastructuur worden op een adequate manier in stand gehouden. De waterkeringen, het watersysteem, de ecologische structuren en het afvalwatersysteem worden met beheer verder geoptimaliseerd. Delfland werkt bij het bestendigen van het beheer van de infrastructuur toe naar de levenscyclusbenadering;

* 2\. Investeren: Veranderende wetgeving en veranderingen in de omgeving vragen om aanpassing en verdere verbetering van ons watersysteem, de waterkeringen en het afvalwatersysteem. Dit betekent de kans op natte voeten verkleinen door bij het zoeken naar oplossingen om water langer vast te houden, de waterkeringen op orde te houden met oog voor de multifunctionaliteit, de waterkwaliteit te verbeteren en toe te spitsen op de potenties van het gebied en de waterzuiveringen om te bouwen tot zoetwaterfabrieken. Bij elk project, proces en activiteit worden de innovatieve mogelijkheden en de meest duurzame wijze van uitvoering meegenomen in de afwegingen;

* 3\. Samenwerken: Het waterschap kan en doet het niet alleen, sterker nog, waterbeheer is ook een taak van andere overheden zoals gemeenten en van burgers en bedrijven. De samenwerking in het waterbeheer is pluriform van karakter. Het waterschap speelt hierop in door goed omgevingsmanagement en door op basis van transparantie en vertrouwen de samenwerking te zoeken en structureel te onderhouden. Delfland wil het waterbewustzijn bevorderen door samenwerking met belanghebbenden en delen van verantwoordelijkheden;

* 4\. Flexibel en duidelijk: Partners komen een flexibel waterschap tegen die rol en houding afstemt op basis van vraagstukken die voorliggen. Duidelijke kaders worden neergezet, zoals financieel gezond en bijdragen aan toekomstbestendig waterbeheer, maar dogma's zijn er niet. Dit betekent dat er in de werk\- en beleidsprocessen van de ambtelijke organisatie en bij bestuurlijke besluitvorming binnen de wettelijke mogelijkheden voldoende ruimte moet zijn om maatwerk te leveren. Innovatie fungeert daarbij als aanjager om te blijven vernieuwen, mee te bewegen met veranderingen en te voorkomen dat het waterschap statisch wordt.

In 2007 (herzien in oktober 2018\) is een Handreiking Watertoets, ruimte voor water in ruimtelijke plannen opgesteld. Het Hoogheemraadschap van Delfland stelt voorwaarden aan de inhoud van de watertoets (waterparagraaf) als verplicht onderdeel van de onderbouwing van ruimtelijke plannen. De watertoets berust op twee uitgangspunten:

* Standstill\-beginsel \- negatieve effecten van ruimtelijke ontwikkelingen op het watersysteem worden voorkomen; Het is belangrijk om water al bij de locatiekeuze en het ontwerp van ruimtelijke ontwikkelingen als ordenend principe te gebruiken. Dat voorkomt het ontstaan van knelpunten achteraf, zoals (grond)wateroverlast of slechte waterkwaliteit;

* Verbetering \- in ruimtelijke ontwikkelingen worden de kansen die zich voordoen om bestaande knelpunten in het watersysteem te helpen oplossen, benut. Het gaat daarbij ook om de relatie tussen de verschillende waterthema's (droogte en wateroverlast, afvalwater, waterkwaliteit en ecologie, waterkeringen). Waterknelpunten en/of problemen met waterkeringen worden niet afgewenteld op de omgeving of verschoven naar de toekomst

De toelichting van bestemmingsplannen dient een beschrijving te bevatten van de volledige watersituatie binnen het plangebied, alsmede de te verwachten ontwikkelingen. Deze beschrijving dient in te gaan op de volgende aspecten:

* Beleidskader omtrent water;

* Veiligheid en waterkeringen;

* Waterkwantiteit;

* Grondwater en voorkomen van (zoet) water te kort;

* Onderhoud en bagger;

* Watersysteemkwaliteit en ecologie;

* Afvalwater en riolering;

* Klimaatadaptie.

Gemeentelijk beleid

Het Waterplan Westland , met als ondertitel 'Westlands water, nu en later' is een product van de gemeente Westland en het Hoogheemraadschap van Delfland. Hierin wordt onder andere de waterhuishoudkundige visie en ambities tot 2027 en de daarbij horende uitvoeringsplan 2015 tot 2018 beschreven. De thema's: âToekomstig ruimtelijk beleid, Duurzaamheid, Schoon water, waterkeringen, Droge voeten, Afvalwaterketen Beheer en onderhoud, Zoetwatervoorzieningen en grondwater, Recreatieâ, worden hierin uitgewerkt. De ruimtelijke vertaling van de hieruit voortkomende maatregelen is per polder in kaart gebracht. De gewenste waterstructuur wordt door de gemeente vertaald in bestemmingsplannen en structuurvisies. In het Verbreed Gemeentelijk Rioleringsplan Westland 2011\-2015 heeft de gemeente haar visie op het stedelijk waterbeheer vastgelegd. Met het eerste Verbreed GRP Westland 2011\-2015 wordt niet alleen uitvoering gegeven aan de wettelijke eisen, maar wordt ook de onderlinge samenhang tussen de drie zorgplichten en reeds in gang gezette ontwikkelingen zoals het project Riolering Glastuinbouw Westland (RGW) weergegeven. Het Verbreed GRP is een logisch vervolg op de wijzigingen in wetgeving/beleid en een noodzakelijke verdere optimalisatie van het beleid dat de afgelopen 5 jaar is gevolgd.

![afbeelding "i_NL.IMRO.1783.KWIVBUERENL31obp-VA01_0024.jpg"](i_NL.IMRO.1783.KWIVBUERENL31obp-VA01_0024.jpg)

##### 3\.5\.2 Onderzoek

Op 8 maart 2021 heeft Aqua Terra Nova een waterparagraaf opgesteld voor het plangebied. De volledige onderzoekresultaten zijn opgenomen in Bijlage 2 van deze toelichting.

***Veiligheid en waterkeringen***

Ruimtelijke plannen kunnen van invloed zijn op het (veilig) functioneren en het beheer en onderhoud van waterkeringen. Om die reden is het van belang, dat initiatiefnemers van ruimtelijke plannen rekening houden met de effecten van die plannen op de aanwezige waterkeringen.

In de legger van het Hoogheemraadschap van Delfland zijn de ligging en de minimale afmetingen van de waterkeringen vastgelegd. Rondom de keringen is een keurzone vastgesteld. Deze bestaat uit het waterstaatswerk (de daadwerkelijke kering) en een beschermingszone. Binnen het waterstaatswerk en de beschermingszone zijn op basis van de Keur Delfland beperkingen gesteld aan activiteiten die het waterkerend vermogen van de kering nu en in de toekomst kunnen aantasten.

Er is geen regionale waterkering rondom het plangebied

![afbeelding "i_NL.IMRO.1783.KWIVBUERENL31obp-VA01_0025.png"](i_NL.IMRO.1783.KWIVBUERENL31obp-VA01_0025.png)

*Uitsnede Leggerkaart Hoogheemraadschap Delfland 'Legger Regionale Waterkeringen*

***Waterkwantiteit***

Delfland streeft naar een duurzame, robuuste waterstructuur met voldoende mogelijkheden voor waterberging. Dit streven heeft uiteindelijk tot doel wateroverlast voor de nieuwe en de al aanwezige functies in het gebied te voorkomen. Bij het voorkomen van wateroverlast en het verwerken van hemelwater hebben perceeleigenaar, gemeente en Delfland elk een verantwoordelijkheid. De perceeleigenaar moet het hemelwater zoveel mogelijk zelf verwerken en vasthouden bij de plaats waar het valt, bijvoorbeeld een (slimme)regenton. De gemeente draag zorg voor de inzameling en verwerking van het afstromend hemelwater. Dit betekent, dat de gemeente in eerste instantie en initiatiefnemers/perceel eigenaren inspanning moet doen om dit hemelwater vast te houden of terug te brengen in de bodem. Vervolgens kan het (al dan niet na zuivering) worden afgevoerd naar het oppervlaktewater. Delfland is vervolgens verantwoordelijk voor de ontvangst van hemelwater in het oppervlaktewater.

De planlocatie is gelegen in de boezem. Voor dit peilgebied geldt een waterpeil van \-0,43m NAP en een maximale peilstijging van 0,2 meter.

Het Hoogheemraadschap van Delfland heeft de watersleutel ontwikkeld, een rekentool waarbij op basis van een aantal relevante kenmerken van de ontwikkeling en het watersysteem wordt bepaald hoeveel waterberging moet worden gerealiseerd. Om te bepalen hoeveel waterberging nodig is om de ontwikkeling hydrologisch neutraal te kunnen uitvoeren, kan ook een modelstudie worden uitgevoerd. Voor veel ontwikkelingen, waaronder het projectgebied, kan worden volstaan met een eenvoudigere methode om inzicht te krijgen in de benodigde watercompensatie.

![afbeelding "i_NL.IMRO.1783.KWIVBUERENL31obp-VA01_0026.png"](i_NL.IMRO.1783.KWIVBUERENL31obp-VA01_0026.png)

*Watersleutel*

De verharding en ook het beschermingsniveau (van glastuinbouw naar stedelijk) neemt in de nieuwe situatie toe, waardoor er een wateropgave ontstaat. Deze is voor de ontwikkeling 57,3 m3, dit staat gelijk aan 193 m2 wateroppervlak. Voor de berekening van Klimaat 2050 is er geen extra waterberging nodig. Het extra te graven water is opgenomen in de bestektekening van de Natte Ecologische Zone en zal dan ook te gelijker tijd gegraven worden. Hiermee zal voldaan worden aan de wateropgave

*Voorkomen van wateroverlast*

Volgens de provinciale verordening is het beschermingsniveau tegen wateroverlast voor wonen eens in de 100 jaar, voor bedrijfsterreinen eens in de 50 jaar en voor agrarisch, eens in de 10 jaar. Bij kleinschalige bestemmingswijzigingen wordt het watersysteem echter niet aangepast. Daarom wordt nadrukkelijk geadviseerd om, zover mogelijk, de praktijksituatie hierop aan te passen. Dit kan bijvoorbeeld door het maaiveld ter plekke van de woning voldoende op te hogen. Meer informatie hierover is te vinden in de Handreiking watertoets voor gemeenten, de meest actuele versie van deze handreiking is te vinden op de website www.hhdelfland.nl/overheid/ruimtelijke\-plannen.

![afbeelding "i_NL.IMRO.1783.KWIVBUERENL31obp-VA01_0027.jpg"](i_NL.IMRO.1783.KWIVBUERENL31obp-VA01_0027.jpg)

***Watersysteemkwaliteit en ecologie***

In het kader van de herstructurering wordt er gestreefd naar het zoveel mogelijk benutten van kansen en voor het verbeteren van de watersysteemkwaliteit en de ecologie. Ten aanzien van de KRW maatregelen moet er rekening worden gehouden met de afspraken uit de Bestuursovereenkomst KRW Delfland en de afspraken die op dit moment gemaakt worden voor het Stroomgebied beheersplan 2015\-2021\. Het boezemsysteem van Delfland maakt onderdeel uit van de KRW waterlichamen. Delfland en gemeenten zijn in de KRW Delfland overeengekomen om de toestand van de waterlichamen te verbeteren. Onderdeel van deze overeenkomst is dat daar waar langs waterlichamen ruimtelijke mogelijkheden zijn om invulling te geven aan de KRW\-opgave, deze worden benut, en dat bij ruimtelijke ontwikkelingen wordt onderzocht of een deel van de ruimtelijke KRW\-opgave hieraan kan worden gekoppeld. In het Waterplan Westland is aangegeven dat als er ruimte is, er een natuurvriendelijke oever moet worden aangelegd. En als er geen ruimte is maar wel dynamiek, kansen worden benut. Daarnaast mogen ruimtelijke ontwikkelingen niet leiden tot een verslechtering van de ecologische en chemische toestand van deze waterlichamen.

In zijn algemeenheid is bij het omzetten van glastuinbouw naar wonen en natuur sprake van minder uitstoot van nutriÃ«n en gewasbeschermingsmiddelen, waardoor de waterkwaliteit zou kunnen verbeteren. Belangrijk onderdeel is het natuurvriendelijk overprincipe (NVO). Aangezien het plangebied in het boezemgebied ligt, bebost is en veel water herbergt, is in overleg met het Hoogheemraadschap van Delfland en de gemeente gekeken naar de mogelijkheden bij deze oevers. Besloten is om deze ook in het gebied te realiseren. De NVO's bestaan onder meer uit een flauwe oever, moeras en rietoevers. De NVO's voorzien in meerdere ecologische functies. Het natte profiel heeft naast zijn ecologische en visuele functie op meerdere locaties ook een belangrijke functie als bypass voor de omliggende vaarten.

Het afstromend hemelwater vanaf het plangebied kan een gering positief effect op de waterkwaliteit hebben. Door de infiltratie van hemelwater in de bodem kan door de bodempassage eveneens een kwaliteitsverbetering plaatsvinden van het grondwater. Voor deze ontwikkeling is in overleg met Delfland een Natte Ecologische Zone opgenomen. Hiervoor is een plan ontwikkeld welke is uitgewerkt in een bestekstekening (zie bijlage 1 bij de regels). Deze zone heeft een substantiÃ«le invloed op de waterkwaliteit.

***Onderhoud en bagger***

Delfland is verantwoordelijk voor het onderhoud van het primaire watersysteem en de waterkeringen. Voor secundair boezemwater en polderwateren zijn veelal andere partijen (gemeente, grondeigenaar) onderhoudsplichtig. Onderhoudsplichtigen zijn in de Legger Delfland vastgesteld. Onderhoud aan water en waterkering betekent dat deze toegankelijk moeten zijn voor onderhoud. Ook houdt Delfland ruimte die eventueel nodig is voor dijk\- of kadeverzwaring, vrij van andere, conflicterende functies. Het beheer en onderhoud van het watersysteem binnen het plangebied is vastgelegd in de Keur Delfland en Legger Delfland.

Voor onderhoud van watergangen is het van belang rekening te houden met de benodigde onderhoudsstroken.Onderhoudsstroken zijn noodzakelijk voor onderhoudsmateriaal en werkruimte, en er kan bagger op de onderhoudsstroken worden gezet.

Er gelden de volgende criteria:

* als er sprake is van 'varend' onderhoud van watergangen, natuurvriendelijke oevers en waterkeringen zijn de dimensionering van het doorstromingsprofiel en van de kunstwerken aan specifieke ontwerpeisen gebonden, bijvoorbeeld een vaardiepte en doorvaarthoogte van 1,0 m en een minimale doorvaarbreedte van 3,1 m bij bruggen. Dit is zeker het geval bij een breedte van meer dan 10 m (gemeten op de waterlijn).

* voor onderhoudsdoeleinden langs primaire watergangen is aan weerszijde een onderhoudsstrook (4 m) vrij van bebouwing en obstakels. Is de primaire watergang 5 m of smaller, dan kan in veel gevallen volstaan met een strook van 5 m aan Ã©Ã©n zijde en 1 m aan de andere zijde.

* voor natuurvriendelijke oevers langs watergangen, bijvoorbeeld in verband met de Kaderrichtlijn Water, is ruimte nodig om onderhoud te plegen. Hierbij geldt hetzelfde als voor primaire watergangen.

Wanneer onderhoudsstroken niet of moeilijk realiseerbaar of te behouden zijn, overleg dan met Delfland over alternatieven of maatregelen.

De volgende watergangen grenzen aan het projectgebied en moeten volgens beleid onderhouden worden door verschillende partijen:

* Primaire watergang ten noorden van het projectgebied, onderhoud door Delfland. Aan de primaire watergang zullen weinig veranderingen plaatsvinden. De wijze van onderhoud kan hetzelfde blijven. De watergang is breed genoeg maar zal ook diep genoeg moeten zijn om dit varend te doen;

* Secundaire watergangen op en rondom het plangebied, onderhoud door aanliggende eigenaar. Dit zal deels varend (met voldoende profiel) en deels vanaf de kant (met een voldoende brede strook) worden uitgevoerd. Voor onderhoud vanaf de kant zullen onderhoudsstroken moeten worden ingericht;

* In een overeenkomst met de initiatiefnemer en het Hoogheemraadschap van Delfland is opgenomen dat Delfland verantwoordelijk is voor het onderhouden van de NEZ. Delfland zal in de eerste drie jaar ontwikkelbeheer geen onderhoud aan de NEZ uitvoeren. Na drie jaar, als de NEZ zich heeft ontwikkeld, zorgt Delfland jaarlijks, tussen medio juli tot en met oktober, voor gefaseerd onderhoud van de NEZ. Delfland voert het onderhoud aan de NEZ rijdend uit. Toegang tot het perceel en de NEZ vindt plaats via het onderhoudspad. Initiatiefnemer is verantwoordelijk voor het onderhoud van het overig deel van het perceel.

***Bodem en grondwater***

Bij het bouwen van de nieuwe woningen moet rekening gehouden worden met voldoende drooglegging om grondwateroverlast te voorkomen. In een waterhuishoudingsplan voor Westland wordt standaard uitgegaan van minimaal 1,0 meter. Overigens helpt een voldoende hoog bouwpeil niet alleen tegen grondwateroverlast, maar ook tegen wateroverlast en vochtproblemen algemeen.

Het maaiveldhoogte bedraagt op dit moment circa 0,32 meter NAP volgens de hoogtekaart. De drooglegging zit daarmee op 0,75 meter. Daarbovenop komt een verhoging van 1m. Wat het totaal op een drooglegging van circa 1\.73m t.o.v. NAP brengt.

***Afvalwater en riolering***

De bestaande woning is aangesloten op het gemeentelijke rioleringsstelsel ter plaatse en de nog te bouwen woning zou aannemelijk aangesloten worden op het rioleringsstelsel. Afvalwater wordt afgevoerd naar de dichtsbijzijnde afvalwaterzuivering. Voor zover bekend zijn er geen problemen bekend omtrent de capaciteit van riolering of zuivering.

Voor de afvoer van het hemelwater zijn creatieve en efficiÃ«nte maatregelen mogelijk, zoals het ophogen van gronden, een hoger bouwpeil van woningen, open verharding ter plekke van parkeerplaatsen of water vasthouden op particulier terrein, bijvoorbeeld door middel van de aanleg van wadi's, (slimme)regenton, groene daken, het afkoppelen van hemelwaterafvoer, en dergelijke.

De nieuwe woningen zullen het hemelwater op oppervlaktewater lozen. Het plan dient te voldoen aan de Leiddraad Riolering West Nederland en de Leidraad aan\- en afkoppelen verhard oppervlak en de Beslisboom Aan\- en afkoppelen verharde oppervlakten (2003\)

Het huishoudelijk afvalwater zal middels een drukrioolstelsel aangesloten worden op het gemeentelijk rioolsysteem. Onderstaande afbeelding geeft de huidige situatie weer, waaruit blijkt dat het project in een gebied ligt van een drukriolering. Hierop kan de woning worden aangesloten.

![afbeelding "i_NL.IMRO.1783.KWIVBUERENL31obp-VA01_0028.png"](i_NL.IMRO.1783.KWIVBUERENL31obp-VA01_0028.png)

*Situatie rondom het plangebied*

Voor lozing van hemelwater wordt de volgende voorkeursvolgorde aangehouden:

* hemelwater vasthouden voor benutting;

* water opvangen door toepassen van vegetatiedaken;

* (in)filtratie van afstromend hemelwater;

* afstromend hemelwater afvoeren naar (nabij gelegen) oppervlaktewater;

* afstromend hemelwater afvoeren naar AWZI.

De dakvlakken zullen op oppervlaktewater lozen. Er mag bij de opvang en afvoer van hemelwater geen gebruik worden gemaakt van uitlogende of andere materialen die een negatief effect op de waterkwaliteit kunnen hebben.

##### 3\.5\.3 Conclusie

Op basis van het onderzoek dient er voor de beoogde ontwikkeling extra wateroppervlak gegraven te worden ten opzichte van het huidige aanwezige oppervlak. In totaal (Ontwikkeling en Klimaatdoelstelling 2050\) gaat het om 193 m2. Hiervoor dient een watervergunning te worden aangevraagd.

Voor de ontwikkeling van de uitplaatskavel is door de sloop van de bestaande kassen geen extra water benodigd.

#### 3\.6 Bodem

##### 3\.6\.1 Wettelijk kader

Een verontreinigde bodem kan zorgen voor gezondheidsproblemen en tast de kwaliteit van het natuurlijk leefmilieu aan. Daarom is het belangrijk om bij ruimtelijke plannen de bodemkwaliteit mee te nemen in de overwegingen. De Wet bodembescherming (Wbb), het Besluit bodemkwaliteit en de Woningwet stellen grenzen aan de aanvaardbaarheid van verontreinigingen. Indien bij planvorming blijkt dat (ernstige) verontreinigingen in het plangebied aanwezig zijn, wordt op basis van de aard en omvang van de verontreiniging Ã©n de aard van de ruimtelijke plannen beoordeeld welke gevolgen dit heeft.

Wet bodembescherming

De Wet bodembescherming (Wbb) regelt zaken rond bodembescherming en bodemsanering. Vertrekpunt van de Wbb is dat in het merendeel van de gevallen van bodemverontreiniging, de daadwerkelijke bodemsanering wordt meegenomen in de ontwikkeling dan wel herontwikkeling van plangebied of projectlocatie. De wettelijke doelstelling is functiegericht saneren. De wet houdt rekening met het gebruik van de bodem en de (im)mobiliteit van de verontreiniging. De volgende uitgangspunten overheersen:

* a. het geschikt maken van de bodem voor het voorgenomen gebruik;

* b. het beperken van blootstelling aan en de verspreiding van de verontreiniging;

* c. het wegnemen van actuele risico's.

Saneringsverplichtingen zijn gekoppeld aan ontoelaatbare risico's die samenhangen met het huidige en toekomstige gebruik van de bodem. Het is niet nodig de hele locatie aan te pakken. Er kan ook sprake zijn van deelsaneringen of een gefaseerde aanpak.

##### 3\.6\.2 Onderzoek

Voor het bestemmingsplan zijn de volgende onderzoeken uitgevoerd (zie bijlage):

* RAPPORT C19\-466\-O Verkennend bodemonderzoek, verkennend asbestonderzoek en verkennend waterbodemonderzoek ter plaatse van de Van Buerenlaan 31a en 33 te Kwintsheul (20 december 2019\);

* RAPPORT C19\-466\-O1 Verkennend bodemonderzoek en verkennend asbestonderzoek in bodem ter plaatse van de Van Buerenlaan 31a en 33 te Kwintsheul (24 januari 2020\);

* PROJECT 33020 Verkennend en nader land\- en waterbodemonderzoek Van Buerenlaan 31\-33 te Kwintsheul (24 juli 2020\);

* Rapport C20\-506\-O Aanvullend verkennend bodemonderzoek ter plaatse van de Van Buerenlaan 31 te Kwintsheul (8 januari 2021\).

De onderzoeken beperken zich tot de bouwlocaties van de nieuw geplande woningen, de te dempen waterpartij en de toekomstige waterpartij. Voor de bouwlocaties geldt dat er geen sprake is van een geval van ernstige bodemverontreiniging. In de grond wordt de achtergrondwaarde (AW 2000\) overschreden, waardoor er bij afvoer van de grond beperkingen gelden ten aanzien van het hergebruik.

Voor een deel van de gronden bij de nieuw in te richten natte ecologische zone (hierna: NEZ) is de bodem verontreinigd. De eigenaar van de gronden voert de sanering van de bodemverontreiniging uit volgens de Richtlijnen van de Omgevingsdienst Haaglanden.

![afbeelding "i_NL.IMRO.1783.KWIVBUERENL31obp-VA01_0029.png"](i_NL.IMRO.1783.KWIVBUERENL31obp-VA01_0029.png)

Opgemerkt dient te worden dat niet alle kadastrale percelen uit het plangebied zijn onderzocht (zie luchtfoto), omdat op deze percelen geen werkzaamheden gaan plaats vinden en de ontstane natuur in stand wordt gelaten. Indien voor deze locatie herinrichtingsplannen zijn, zullen er alsnog bodemonderzoeken uitgevoerd moeten worden.

![afbeelding "i_NL.IMRO.1783.KWIVBUERENL31obp-VA01_0030.png"](i_NL.IMRO.1783.KWIVBUERENL31obp-VA01_0030.png)

*Uitsnede Gis*

*Aanbevelingen*

Eventuele afvoer van grond dient plaats te vinden conform de regelgeving in het Besluit bodemkwaliteit. Aanbevolen wordt om eventueel vrijkomende grond, op de locatie her te gebruiken. Voor hergebruik als bodem binnen de locatie is het Besluit bodemkwaliteit niet van toepassing.

Aan hergebruik van licht verontreinigde grond zijn beperkingen verbonden. Wanneer grond van de locatie vrijkomt en elders wordt toegepast, dient in principe te worden gehandeld conform het Besluit bodemkwaliteit. Sinds 8 juli 2019 houdt dit tevens in dat aanvullend PFAS onderzoek vereist is. Indien grond vrijkomt is de gemeente waar de grond wordt toegepast bevoegd gezag ten aanzien van de bestemming van de grond.

#### 3\.7 Ecologie

##### 3\.7\.1 Wettelijk kader

***Natuurnetwerk Nederland***

Op basis van het nieuwe rijksbeleid zoals opgenomen in het Natuurnetwerk Nederland (NNN), heeft de provincie Zuid\-Holland in december 2013 de Ecologische Hoofdstructuur (EHS) herijkt. De EHS is een samenhangend netwerk van bestaande en te ontwikkelen natuurgebieden. Het netwerk wordt gevormd door kerngebieden, natuurontwikkelingsgebieden en ecologische verbindingszones.

Bij de herijkte EHS is de prioriteit komen te liggen bij het bereiken van de doelen van de Natura\-2000\-gebieden en de Europese Kaderrichtlijn Water. Voor wat betreft het beleidsveld Natuur richt de provincie zich niet alleen op de kwantitatieve prestaties (output: hoeveel hectare verworven en ingericht, hoeveel beheerplannen Natura 2000 vastgesteld) maar vooral ook op de effecten (outcome: de natuurkwaliteit, hoe ontwikkelt de Zuid\-Hollandse biodiversiteit zich). Het voorgaande is breder dan de reikwijdte van het NNN omdat er door de provincie van uitgegaan wordt dat de bijdrage aan de biodiversiteit ook buiten de begrenzing van het NNN plaatsvindt, bijvoorbeeld het leveren van een bijdrage aan de biodiversiteit door recreatiegebieden en het agrarisch gebied.

***Wet natuurbescherming***

Sinds 1 januari 2017 is de Wet natuurbescherming (Wnb) in werking. De Wnb is het nieuwe wettelijke stelsel voor natuurbescherming en vervangt drie tot dan bestaande wetten, namelijk de Natuurbeschermingswet 1998, de Flora\- en faunawet en de Boswet. Het beschermingsregime gaat uit van het "nee, tenzij\-principe". Dit betekent dat de genoemde verbodsbepalingen in de Wnb voor bescherming van gebieden, soorten en houtopstanden altijd gelden. Het afwijken hiervan is alleen onder voorwaarden toegestaan. Gedeputeerde Staten (GS) van de provincie Zuid\-Holland is het bevoegd gezag voor het verlenen van toestemming door middel van een vergunning, ontheffing of vrijstelling.

In de Wnb zijn bepalingen opgenomen voor de bescherming van in het wild levende dier\- en plantensoorten. Het gaat onder meer om soorten die in Nederland, maar ook in Europa in hun voortbestaan bedreigd worden. De Wnb kent drie beschermingsregimes:

* Vogels: het gaat hier om alle inheemse vogels in hun natuurlijk verspreidingsgebied. Ze zijn

beschermd via de vogelrichtlijn;

* Dieren en planten: het gaat hier om alle inheemse dieren en planten. Ze zijn beschermd via de Habitatrichtlijn en de verdragen van Bern en Bonn;

* Nationale soorten: het gaat hier om de soorten, die niet onder de reikwijdte van de Vogel\- of Habitatrichtlijn vallen. Deze soorten zijn wel nationaal beschermd.

Per beschermingsregime is bepaald welke verboden er gelden en onder welke voorwaarden ontheffing, vergunning of vrijstelling kan worden verleend door het bevoegd gezag. De bepalingen zijn samengevat in onderstaande tabel. De bepalingen voorzien in een bescherming van verblijfplaatsen, evenals de bescherming tegen verstorende invloeden. Gedeputeerde Staten van provincie Zuid\-Holland kan een ontheffing verlenen van de verboden als genoemd in de artikelen 3\.1, 3\.5 en 3\.10\. van de Wnb.

![afbeelding "i_NL.IMRO.1783.KWIVBUERENL31obp-VA01_0031.png"](i_NL.IMRO.1783.KWIVBUERENL31obp-VA01_0031.png)

***Vrijstellingen***

In de Wnb is een aantal algemene soorten amfibieÃ«n en zoogdieren beschermd onder de categorie "Nationale soorten", zoals gewone pad, bruine kikker en konijn. Provincie Zuid\-Holland heeft bevoegdheid om bij verordening deze soorten "vrij te stellen" van de ontheffing/vergunningsplicht (Provincie Zuid\-Holland, 2016\). Dit betekent dat geen ontheffing nodig is voor werken gericht op ruimtelijke inrichting en ontwikkeling en beheer en onderhoud. Vrijgestelde soorten zijn niet meegenomen in deze toetsing.

***Zorgplicht***

De zorgplicht (artikel 1\.11\. Wnb) houdt in dat handelingen, die nadelige gevolgen kunnen hebben voor in het wild levende dieren en planten:

* 1\. Achterwege gelaten worden, of

* 2\. Noodzakelijke maatregelen treft om die gevolgen te voorkomen, of

* 3\. Deze zoveel mogelijk beperkt of ongedaan maakt

Het betreft alle in het wild levende dieren en planten. De zorgplicht dient onder meer als vangnet voor de bescherming van soorten waarvoor op grond van de Wnb geen specifiek verbod geldt. De zorgplicht is daarnaast van toepassing op beschermde gebieden.

##### 3\.7\.2 Onderzoek

Voor dit bestemmingsplan heeft het Aqua Terra Nova op 24 mei 2019 een Quickscan op basis van de Wet natuurbescherming verricht. Een samenvatting van de resultaten daarvan zijn hieronder gegeven. De volledige onderzoekresultaten zijn opgenomen in Bijlage 8 van deze toelichting.

Het plangebied is bezocht in de ochtend van 3 mei 2019\. De weersomstandigheden tijdens dit oriÃ«nterend onderzoek zijn droog, bewolkt met een temperatuur van 9Â°C, windkracht 1 Bft uit het noordwesten.

###### 3\.7\.2\.1 Natuurgebieden

Het Natura 2000\-gebied 'Solleveld \& Kapittelduinen' bevindt zich op circa 3,8 km afstand ten westen van het plangebied, zie figuur 4\.1 en bijlage 3\. Het Natura 2000\-gebied 'Westduinpark \& Wapendal' ligt op 5,5 km ten noorden van het plangebied. Andere Natura 2000\-gebieden liggen op een grotere afstand.

![afbeelding "i_NL.IMRO.1783.KWIVBUERENL31obp-VA01_0032.png"](i_NL.IMRO.1783.KWIVBUERENL31obp-VA01_0032.png)

*Positie van het plangebied Van Buerenlaan 31 en 33 ten opzichte van Natura 2000\-gebied 'Solleveld \&*

*Kapittelduinen'.*

Het Natura 2000\-gebied 'Solleveld \& Kapittelduinen' bestaat uit oude duinen, duinbossen, struwelen, ruigten en plassen. Het natuurgebied is van grote waarde vanwege de kalkarme duinen en heideterreinen die in het gebied voorkomen. Aan de binnenduinrand bevinden zich een aantal oude landgoedbossen die rijk zijn aan stinzenflora.

Het Natura 2000\-gebied 'Westduinpark' is een breed, gevarieerd en kalkrijk duingebied met kenmerkende habitats van de Hollandse duin\- en kuststreek. Er is een breed scala aan vegetatietypen van jonge en oude, droge duinen, met ruigten, graslanden en struwelen en binnenduinbos aanwezig, met karakteristieke flora. 'Wapendal' bestaat uit oud duin met struikheivegetatie.

Negatieve effecten door de geplande ontwikkeling worden door de afstand en de tussenliggende bebouwing en glastuinbouw uitgesloten. Nader onderzoek in het kader van gebiedsbescherming is niet noodzakelijk.

Het plangebied is niet gelegen binnen de begrenzing van het Natuurnetwerk Nederland (NNN). Het plangebied bevindt zich op circa 160 m van een ecologische verbindingszone dat deel uitmaakt van het NNN. Het betreft hier de watergang de Hollewatering ten oosten van het plangebied. Het NNN kent geen externe werking. Negatieve effecten kunnen worden uitgesloten. Nadere toetsing in het kader van de Wet Natuurbescherming is niet noodzakelijk.

![afbeelding "i_NL.IMRO.1783.KWIVBUERENL31obp-VA01_0033.png"](i_NL.IMRO.1783.KWIVBUERENL31obp-VA01_0033.png)

*Positie van het plangebied Van Buerenlaan 31 \- 33 ten opzichte van het NNN.*

###### 3\.7\.2\.2 Soortenbescherming

In paragraaf worden eventuele effecten van de geplande werkzaamheden op aanwezige natuurwaarden uitgewerkt. Daarnaast wordt antwoord gegeven op de vraag of, en zo ja, in welke mate beschermde plant\- en diersoorten, beschermd door de Wet natuurbescherming, door de beoogde activiteiten kunnen worden geschaad. Indien er schade op kan treden, dan wordt aangegeven of hiervoor aanvullende maatregelen en/of een ontheffing in het kader van de Wet natuurbescherming noodzakelijk is/zijn.

Vaatplanten

Het plangebied is tijdens het uitvoeren van het oriÃ«nterend veldbezoek gecontroleerd op mogelijk aanwezige beschermde vaatplanten. Deze zijn niet aangetroffen. Zowel op basis van verspreidingsgegevens als de ligging van het plangebied in de glastuinbouwgebied, worden beschermde vaatplanten niet verwacht. De aanwezigheid van beschermde flora kan daarom redelijkerwijs worden uitgesloten. Nader onderzoek is niet noodzakelijk.

Algemene soorten als de treurwilg, madelief, schijnaardbei, roos, pitrus, kers, abeel, linde, hazelaar, speerdistel, smalle weegbree, gele lis, groot hoefblad, eik, esdoorn, meidoorn, taxus, kastanje, hulst, vlier, els, walnoot, vijg, kiwi, druif, klimop, braam en haagbeuk zijn in het plangebied aangetroffen.

Vogels met jaarrond beschermde verblijfplaats

Op basis van verspreidingsgegevens is gebleken dat in de omgeving van de Van Buerenlaan 31\-33 de gierzwaluw en huismus behorend tot de categorie 1\-4 (jaarrond beschermde vaste verblijfplaats) voorkomen.

De gierzwaluw nestelt in gebouwen, onder de dakgoot, achter de regenpijp, onder dakpannen, of in een gat in de muur en ook wel in neststenen. De bebouwing in het plangebied en de daken met dakpannen bevatten geen kieren en gaten welke groot genoeg zijn om gebruikt te worden door de gierzwaluw. De aanwezigheid van vaste rust\- en/of verblijfplaatsen van gierzwaluw kan worden uitgesloten. Nader onderzoek naar gierzwaluw is niet noodzakelijk.

De huismus nestelt onder dakpannen, in gaten en kieren van gebouwen en ook wel in mussenkasten. Tijdens het veldbezoek zijn geen huismussen binnen het plangebied waargenomen, terwijl deze soort jaarrond in de buurt van zijn verblijfplaats aanwezig is. De bebouwing in het plangebied en de daken met dakpannen bevatten geen kieren en gaten welke groot genoeg zijn om gebruikt te worden door de huismus. De aanwezigheid van vaste rust\- en/of verblijfplaatsen van huismus kan worden uitgesloten. Nader onderzoek naar huismus is niet noodzakelijk

De bomen binnen het plangebied zijn geschikt voor roofvogels als buizerd en sperwer. Vanwege het aanwezige bladerdak en de dichte begroeiing in het bos, konden niet alle bomen gecontroleerd worden op de aanwezigheid van nesten welke mogelijk van buizerd of sperwer kunnen zijn. Wel zijn er zijn verschillende nesten aangetroffen in de bomen langs de waterloop en de bomen grenzend aan de straatkant. Tevens zijn er op meerdere locaties in het plangebied prooiresten aangetroffen. De aanwezigheid van buizerd en sperwer kan niet worden uitgesloten. Wel dienen de werkzaamheden buiten het broedseizoen van deze soorten (grofweg van februari t/m 15 juli) uitgevoerd te worden om verstoring tijdens de werkzaamheden op eventueel aanwezige buizerd of sperwer te voorkomen. Het groen in het plangebied wordt niet aangetast. Indien er toch groen of bomen worden verwijderd in het plangebied, dient dit afgestemd te worden met de ecoloog. Wanneer de ecoloog bepaalt dat de bomen die gekapt moeten worden, geschikt zijn als vaste rust\- en/of verblijfplaats van buizerd en sperwer, dient eerst nader onderzoek plaats te vinden.

Vogels uit categorie 5Â

Van de vogelsoorten met een verblijfplaats uit de categorie 5 zijn verschillende vogels binnen het plangebied te verwachten: ekster, blauwe reiger, groene specht, grote bonte specht, boomkruiper koolmees, pimpelmees en zwarte kraai. Nesten van categorie 5\-soorten zijn jaarrond beschermdwanneer specifieke ecologische omstandigheden dat rechtvaardigen. In dit geval wordt het plangebied gebruikt als foerageergebied en als nestgelegenheid. In het groen binnen het plangebied nestelen naar verwachting kleine zangvogels als koolmees en pimpelmees. In de bomen in het plangebied nestelen naar verwachting vogels als zwarte kraai en ekster. Tijdens het veldbezoek is nest\-indicerend gedrag waargenomen van koolmees, pimpelmees en zwarte kraai. Het groen en de bomen worden niet verwijderd dus nestlocaties en foerageergebieden worden niet aangetast. Er blijft voldoende ruimte beschikbaar om te nestelen voor aanwezige categorie 5\-soorten dus zijn er geen redenen om de nesten jaarrond te beschermen. Nadere toetsing aan de Wet natuurbescherming is niet noodzakelijk. Wel dienen de werkzaamheden buiten het broedseizoen (grofweg van maart t/m juli) uitgevoerd te worden omdat aanwezige broedvogels niet verstoord mogen worden tijdens het uitvoeren van de werkzaamheden.

Algemene (broed)vogels

In en rondom het plangebied zijn algemene vogelsoorten te verwachten zoals winterkoning, houtduif, heggemus, putter, halsbandparkiet, roodborst, kneu, merel, kauw, Turkse tortel, gaai, meerkoet, waterhoen, knobbelzwaan, grote Canadese gans, wilde eend, en fuut. Het groen en de watergangen in het plangebied zijn geschikt als broedlocatie en foerageergebied voor algemene vogels. Er zijn in het gehele plangebied nesten in bomen aangetroffen, zangvogels welke nest\-indicerend gedrag vertoonden waargenomen, en broedende vogels op het nest waargenomen.

Alle vogels en hun nesten zijn tijdens het broeden beschermd en mogen dan niet verstoord of verwijderd worden. Er dient buiten het broedseizoen (grofweg van maart t/m juli) gewerkt te worden in verband met de aanwezigheid van broedende algemene vogels in het broedseizoen.

Grondgebonden zoogdieren

Op basis van verspreidingsgegevens is gebleken dat in de omgeving van het plangebied geen (strikt) beschermde grondgebonden zoogdieren voorkomen. Het voorkomen van (strikt) beschermde zoogdiersoorten in het plangebied kan worden uitgesloten. Nadere toetsing aan de Wet natuurbescherming is niet noodzakelijk.

Het oriÃ«nterend onderzoek wijst uit dat het plangebied geschikt is voor algemene zoogdiersoorten zoals vos, egel, haas en diverse muizensoorten. De aanwezige houtwallen en stapels van takken en bladeren binnen het plangebied bieden een schuilplaats voor kleine zoogdiersoorten zoals de spitsmuis en egel. De vervallen stenen schuur en kas bieden ook een geschikte schuilplaats voor kleine zoogdiersoorten. Voor deze soorten geldt binnen de provincie Zuid\-Holland een vrijstelling in het kader van de Wet natuurbescherming.

VleermuizenÂ

Hoewel vleermuizen zoogdieren zijn, worden deze vanwege hun afwijkende eigenschappen als afzonderlijke groep behandeld. Alle soorten vleermuizen zijn beschermd binnen de Wet natuurbescherming. Vleermuizen maken binnen hun netwerk gebruik van vaste verblijfplaatsen, foerageergebieden en vliegroutes. Deze vaste rust\- en verblijfplaatsen zijn jaarrond beschermd, ook als de dieren op dat moment niet aanwezig zijn. Daarnaast is de functionele leefomgeving van vleermuizen beschermd. Dit zijn de vaste vliegroutes en essentiÃ«le foerageergebieden, die nodig zijn om een verblijfplaats te laten functioneren.

*Verblijfplaatsen*

Het woonhuis aan de Van Buerenlaan 33 bevat geschikte kieren en gaten voor gebouwbewonende vleermuizen als gewone dwergvleermuis en ruige dwergvleermuis. De houten dakranden, open stootroosters en kieren en gaten in het dak zijn geschikt voor vleermuizen om in de spouwmuur te komen en te verblijven. De woning is niet geschikt voor de gebouwbewonende laatvlieger. Laatvliegers hebben doorgaans de voorkeur voor warmere panden en verblijfplaatsen onder nokpannen. Het pand staat al tijden leeg en onverwarmd en bevat geen overhangende dakpannen. De aanwezigheid van laatvlieger kan op basis van de woningkenmerken worden uitgesloten. De overige bebouwing in het plangebied is niet geschikt als verblijfplaats. De aanwezigheid van vaste rust\- en/of verblijfplaatsen van overige gebouwbewonende vleermuizen in het woonhuis kan niet worden uitgesloten. Nadere toetsing naar gebouwbewonende vleermuizen is noodzakelijk.

Veel bomen in het plangebied bevatten (zeer) geschikte holtes of loshangend schors waar boombewonende vleermuizen als ruige dwergvleermuis, watervleermuis en rosse vleermuis gebruik van kunnen maken als vast rust\- en/of verblijfplaats. De aanwezigheid van deze soorten kan niet worden uitgesloten. De bomen en het groen in het plangebied blijven onaangetast. Nader onderzoek is niet noodzakelijk.

Het is noodzakelijk, wanneer gewerkt wordt in de actieve periode van vleermuizen (grofweg van maart t/m oktober), verstoring van verlichting in de nacht te voorkomen. Indien er toch bomen gekapt moeten worden, dient dit eerst afgestemd te worden met de ecoloog. Wanneer de ecoloog bepaalt dat de bomen die gekapt moeten worden geschikt zijn als vaste rust\- en/of verblijfplaats van boombewonende vleermuizen, dient eerst nader onderzoek plaats te vinden.

*Vliegroutes en foerageergebied*

Het plangebied en de omgeving van het plangebied zijn geschikt als foerageergebied en vliegroute voor vleermuizen. De lijnvormige structuren in het plangebied, de bosranden, kassen en watergangen, zijn zeer geschikt als vliegroute voor diverse vleermuissoorten. Ook andere vleermuizen die minder afhankelijk zijn van dit soort structuren, zoals de rosse vleermuis en de laatvlieger, zouden het plangebied als vliegroute of foerageergebied kunnen gebruiken. De werkzaamheden hebben echter geen negatieve effecten op mogelijk aanwezige essentiÃ«le vliegroutes of foerageergebieden. Negatieve effecten op mogelijk aanwezige essentiÃ«le vliegroutes en/of foerageergebieden kan worden uitgesloten.

AmfibieÃ«n

Uit de landelijke verspreidingsgegevens komt naar voren dat in de omgeving van het plangebied geen (strikt) beschermde amfibieÃ«n voorkomen. Vanwege het ontbreken van geschikt habitat en de ligging in glastuinbouwgebied worden deze redelijkerwijs ook niet verwacht. De aanwezigheid van (strikt) beschermde amfibieÃ«n kan worden uitgesloten. Nader onderzoek is niet noodzakelijk.

De groenstroken en watergangen in het plangebied zijn geschikt voor algemene amfibiesoorten (beschermd volgens art. 3\.10 Wet natuurbescherming) als bruine kikker, bastaardkikker en gewone pad. Voor deze soorten geldt in de provincie Zuid\-Holland een vrijstelling in het kader van de Wet natuurbescherming. De zorgplicht blijft echter wel van kracht. Indien er toch watergangen gedempt worden, dienen aanwezige amfibieÃ«n verdreven te worden door Ã©Ã©n kant op te werken zonder daarbij dieren in te sluiten. Als dit niet mogelijk is, moeten de dieren weggevangen worden door de wateren af te dammen en het waterniveau te verlagen. De dieren kunnen vervolgens worden overgebracht naar een geschikt water in de nabije omgeving, maar buiten de invloedssfeer van de werkzaamheden.

ReptielenÂ

Uit de landelijke verspreidingsgegevens komt naar voren dat in de omgeving van het plangebied geen (strikt) beschermde reptielen voorkomen. Vanwege het ontbreken van geschikt habitat en de ligging in het glastuinbouwgebied worden deze redelijkerwijs ook niet verwacht. De aanwezigheid van (strikt) beschermde reptielen kan worden uitgesloten. Nader onderzoek is niet noodzakelijk.

Vissen

Uit de landelijke verspreidingsgegevens blijkt dat in de omgeving van het plangebied geen (strikt) beschermde vissoorten voorkomen. De aanwezigheid van (strikt) beschermde vissoorten kan worden uitgesloten. Er is geen sprake van een nadere toetsing aan de Wet natuurbescherming.

Wel zijn de watergangen geschikt voor algemene vissoorten. Er worden binnen het plangebied tijdens de werkzaamheden geen watergangen gedempt. Indien er toch gewerkt wordt aan de watergangen dienen aanwezige vissen verdreven te worden door Ã©Ã©n kant op te werken zonder dieren daarbij in te sluiten. Als dit niet mogelijk is, moeten de dieren weggevangen worden door de wateren af te dammen en het waterniveau te verlagen. De dieren kunnen vervolgens worden overgebracht naar een geschikt water in de nabije omgeving, maar buiten de invloedssfeer van de werkzaamheden.

Overige beschermde soorten

Van de ongewervelden zijn naast vlinders en libellen, enkele kevers (vliegend hert, brede geelrandwaterroofkever, gestreepte waterroofkever, heldenbok, juchtleerkever, vermiljoenkever), weekdieren (platte schijfhoren, Bataafse stroommossel) en een kreeftachtige (rivierkreeft), beschermd door de Wet natuurbescherming. De watergangen binnen het plangebied worden niet aangetast door de werkzaamheden. Er is geen sprake van een nadere toetsing aan de Wet natuurbescherming.

##### 3\.7\.3 Conclusie

In conclusietabel zijn per soortgroep de benodigde vervolgstappen conform de Wet natuurbescherming aangegeven. In de tabel wordt met een kleurencode gewerkt. De betekenis van de kleurencode word hieronder weergegeven.

![afbeelding "i_NL.IMRO.1783.KWIVBUERENL31obp-VA01_0034.png"](i_NL.IMRO.1783.KWIVBUERENL31obp-VA01_0034.png)

![afbeelding "i_NL.IMRO.1783.KWIVBUERENL31obp-VA01_0035.png"](i_NL.IMRO.1783.KWIVBUERENL31obp-VA01_0035.png)

###### 3\.7\.3\.1 Advies en vervolgstappen

Het woonhuis, garage en kas aan de Van Buerenlaan 33 worden gesloopt. De vervallen stenen schuur blijft gehandhaafd. Op de locatie van de huidige kas wordt een nieuw woonhuis gebouwd. Verder wordt het terrein heringericht met natuurvriendelijke oevers en open gedeeltes. Er worden geen bomen gekapt ten behoeve van het project.

Vleermuizen

Er wordt geadviseerd de werkzaamheden tussen zonsopkomst en zonsondergang uit te voeren om zo overvliegende en/of foeragerende vleermuizen niet te verstoren. Indien dit niet mogelijk is, dient uitstraling van verlichting naar omliggend groen en water voorkomen te worden. Ook kan ervoor gekozen worden om in de periode te werken wanneer vleermuizen in winterslaap zijn. De winterslaap van vleermuizen duurt grofweg van oktober t/m maart, maar is afhankelijk van soort en weersomstandigheden.

Indien er bij de werkzaamheden nieuwe verlichting wordt geplaatst, wordt aanbevolen om verlichting toe te passen die verstoring bij vleermuizen zoveel mogelijk beperkt. De lichthinder voor vleermuizen door straatverlichting kan aanzienlijk worden beperkt door amberkleurig UV\-vrije led armaturen, lagere lichtmasten en een scherpe afsnede van de lichtinval toe te passen.

Broedvogels

Alle in Nederland broedende vogels zijn strikt beschermd en mogen tijdens het broeden niet verstoord worden. De meeste vogels broeden in de periode maart tot en met juli. Echter zijn vogels welke buiten deze periode broeden, zoals buizerd en sperwer welke broeden vanaf februari, ook te allen tijde beschermd. In de bomen en het groen in het plangebied broeden hoge aantallen categorie 5\-vogelsoorten en algemene vogelsoorten. De geplande werkzaamheden hebben een negatief effect op broedende vogels en hun nesten wanneer gewerkt wordt in de broedperiode. Omdat verstoring niet is toegestaan en het voor zo een hoog aantal broedende vogels niet mogelijk is hier omheen te werken, is het noodzakelijk te werken buiten de genoemde broedperiode. Indien er toch vogelnesten aangetroffen worden, dienen de werkzaamheden nabij het nest uitgesteld te worden totdat de jongen uitgevlogen zijn of dient een verstoringsvrije zone rond het nest opgesteld te worden.

Zorgplicht

Te allen tijde dient er rekening gehouden te worden met de algemene zorgplicht, artikel 1\.11 Wet natuurbescherming. Dit houdt in dat er altijd rekening met in het wild levende dieren en planten gehouden moet worden. Tijdens de werkzaamheden moet gelet worden op de aanwezigheid van planten en dieren en moet voorkomen worden dat deze onnodig gedood, verwond of aangetast worden. Indien dieren aangetroffen worden, moeten de werkzaamheden tijdelijk gestopt worden zodat deze de tijd krijgen te vluchten. Kunnen de dieren dit niet uit zichzelf, dan moeten ze verplaatst worden naar een geschikt habitat in de omgeving, buiten de invloedsfeer van de werkzaamheden.

Op grond van dit onderzoek kunnen de volgende conclusies worden getrokken:

* De aanwezigheid van vaste rust\- en/of verblijfplaatsen van gebouwbewonende vleermuizen in het woonhuis kan niet worden uitgesloten. Nader onderzoek is noodzakelijk;

* Indien er bomen of groen verwijderd worden, dient dit eerst afgestemd te worden met de ecoloog. Wanneer de ecoloog bepaalt dat de bomen en/of het groen geschikt is voor roofvogels, algemene vogels en/of boombewonende vleermuizen, is nader onderzoek noodzakelijk.

* Broedende vogels en hun nesten zijn beschermd en mogen niet verstoord worden tijdens het broeden. Er dient buiten de broedperiode van buizerd, sperwer en overige vogels gewerkt te worden. De broedperiode duurt grofweg van februari t/m juli;

* De zorgplicht is te allen tijde van kracht;

* Het optreden van negatieve effecten op de overige (strikt) beschermde soorten in het plangebied is uitgesloten.

#### 3\.8 Cultuurhistorische aspecten

##### 3\.8\.1 Wettelijk kader

Als gevolg van het Verdrag van Valetta, dat in 1998 door het Nederlandse parlement is goedgekeurd en in 2006 zijn beslag heeft gekregen in de gewijzigde Monumentenwet 1988, stellen Rijk en Provincie zich op het standpunt dat in het ruimtelijk beleid zorgvuldig met het archeologische erfgoed moet worden omgegaan. Voor gebieden waar archeologische waarden voorkomen of waar reÃ«le verwachtingen bestaan dat ter plaatse archeologische waarden aanwezig zijn, dient voorafgaand aan bodemingrepen archeologisch onderzoek te worden uitgevoerd. De uitkomsten van het archeologisch onderzoek dienen vervolgens volwaardig in de belangenafweging te worden betrokken. Het Rijk heeft deze beleidsuitgangspunten neergelegd in onder meer de Cultuurnota 2005 \- 2008, de Nota BelvedÃ¨re, de Nota Ruimte en het Structuurschema Groene Ruimte 2\.

De provincie Zuid\-Holland hanteert het uitgangspunt dat op terreinen die voorkomen op de Archeologische Monumentenkaart Zuid\-Holland en in gebieden die op de kaart archeologische waarden van de Cultuurhistorische Hoofdstructuur (CHS\-kaart) ten minste een redelijke tot grote kans op archeologische sporen hebben, archeologisch vooronderzoek in het kader van de planvoorbereiding dient plaats te vinden. Voor zover er onzekerheid bestaat over de precieze aanwezigheid van archeologische waarden, dient in het bestemmingsplan voor het bouwrijp maken een omgevingsvergunningplicht te worden gehanteerd. Het verlenen van een omgevingsvergunning wordt daarbij afhankelijk gesteld van de uitkomsten van nader archeologisch onderzoek en de belangenafweging op grond daarvan.

Doelstelling van het Verdrag van Valetta is de bescherming en het behoud van archeologische waarden. Als gevolg van dit verdrag wordt in het kader van de ruimtelijke ordening het behoud van het archeologisch erfgoed meegewogen zoals alle andere belangen die bij de voorbereiding van het plan een rol spelen.

##### 3\.8\.2 Onderzoek

Voor dit bestemmingsplan heeft het Archeowest op 26 februari 2020 een verkennend archeologisch bureauonderzoek uitgevoerd.

Het plangebied bevindt zich op de archeologische beleidskaart van de Gemeente Westland in een zone met een lage tot middelhoge archeologische verwachting. De doelstelling van het bureauonderzoek is het formuleren van een archeologische verwachting voor het plangebied op basis van bekende aardkundige, historische en archeologische gegevens. Kansarme zones of zones die niet verstoord zullen worden, worden uitgesloten voor vervolgonderzoek en kansrijke zones die door de werkzaamheden verstoord zullen gaan worden juist geselecteerd worden voor vervolgonderzoek.

Uit het bureauonderzoek komt naar voren dat het plangebied ligt tussen een Romeins villacomplex in het noordwesten (o.a. een beschermd AMK\-terrein) en een vindplaats uit de Romeinse tijd in het zuiden. Beide vindplaatsen strekken zich uit tot circa 200 meter van het plangebied. Een karterend booronderzoek ten noorden en oosten en een proefsleufonderzoek direct ten oosten van het plangebied hebben geen vindplaats in de directe omgeving aangetoond. Wel zijn bij het proefsleuvenonderzoek geroerde bodemlagen met Romeins materiaal aangetroffen. Ook zijn nabij de huidige Gantel vegetatieniveaus aanwezig, die mogelijk een intact Romeins niveau voorstellen. Gezien de nabijheid van de Romeinse vindplaatsen zowel ten noorden als ten zuiden kunnen binnen het plangebied off\-site sporen in de vorm van bijvoorbeeld perceleringssloten in het plangebied verwacht worden. Indien restgeulen van de Gantel aanwezig zijn, kunnen zich hierin archeologische resten bevinden die gerelateerd zijn aan open water, zoals havenstructuren, steigers, visweren, vaartuigen etc. Mogelijk bestond er een verbinding tussen de beide vindplaats op de noordoever en de vindplaats op de zuidoever van de Gantel in de vorm van een brug of verhoogd pad. Archeologische resten worden verwachting dieper dan 0,5 m \-mv. Er zijn geen aanwijzingen voor de aanwezigheid van archeologische resten uit andere perioden dan de Romeinse tijd.

*Aanbevelingen*

Het wordt aangeraden om ter plaatse van de diepere graafwerkzaamheden een archeologisch vervolgonderzoek uit te voeren door middel van een verkennend booronderzoek om aard van de natuurlijke ondergrond (restgeul\- of kwelderafzetting) te bepalen en na te gaan of zich nog kansrijke archeologische lagen binnen het plangebied bevinden. Hieronder is op basis van de huidige plannen een boorstrategie bepaald. De boringen zijn gepland ter plaatse van de strook intacte grond tussen de sloot en het waterbassin, bij de zuidelijke uitbreiding en ter plaatse van nieuwbouw. Tevens dient een boorraai (5 boringen) meer naar het oosten, buiten de aanwezige verstoringen om beter inzicht te krijgen in de natuurlijke bodemopbouw.

![afbeelding "i_NL.IMRO.1783.KWIVBUERENL31obp-VA01_0036.png"](i_NL.IMRO.1783.KWIVBUERENL31obp-VA01_0036.png)

*Kaart met een boorplan op basis van de huidige plannen en de ligging van de sloten zoals aanwezig in*

*het begin van de 19e eeuw.*

Het bovenstaande boorplan gaat uit van dertien grondboringen. Deze mogen worden uitgevoerd met een 7 cm Edelman en een guts van 3 cm, waarmee de bodemopbouw goed in kaart kan worden gebracht. De boringen dienen tot tenminste 3,0 m \-mv (denk hierbij aan het reliÃ«f op het terrein of ga beter uit van 2,5 m \-NAP) te worden doorgezet om te kunnen bepalen of sprake is van een restgeulafzetting of dat er sprake is een kwelder\- of oeversituatie, zodat de archeologische verwachting kan worden verfijnd, hetgeen van belang is voor de aard van een eventueel vervolgonderzoek.

##### 3\.8\.3 Conclusie

Het plangebied is aangemerkt als een gebeid met archeologische verwachtingen. Voor het uitvoeren van grondroerende werkzaamheden, dieper dan 50 cm zal een aanvullend archeologisch onderzoek uitgevoerd moeten worden. Om deze onderzoeksplicht te borgen wordt in dit bestemmingsplan een dubbelbestemming Waarde\-Archeologie opgenomen. Op het moment dat er grondroerende werkzaamheden plaats vinden met een diepte dieper dan 50cm is een aanvullend onderzoek noodzakelijk.

Ondanks dat bepaalde werkzaamheden mogen worden uitgevoerd zonder dat nader archeologisch onderzoek is vereist, blijft te alle tijden de algemene meldingsplicht bij het aantreffen van oudheden van toepassing. Op basis van paragraaf 5\.4 van de Erfgoedwet moet iedereen die, anders dan bij het doen van archeologisch onderzoek, iets vind waarvan hij/zij weet of kan vermoeden dat het een (roerend of onroerend) monument betreft, dit melden bij de minister van OCW (of in deze, bij de gemeente Westland via telnr. 140174, of bij diens archeologisch adviseur via tel. nr. 0620526028\.

Indien het bevoegd gezag van mening is dat dit noodzakelijk is, moet er tijd en ruimte geboden worden de resten te onderzoeken, documenteren en eventueel veiligstellen. Het niet melden van het aantreffen van oudheden is een overtreding van de Erfgoedwet en daarmee een strafbaar feit.

### Hoofdstuk 4 Juridische planbeschrijving

#### 4\.1 Planvorm

##### 4\.1\.1 Wettelijk voorgeschreven standaardisering

De planregels en de planverbeelding van dit bestemmingsplan zijn overeenkomstig de Standaard Vergelijkbare Bestemmingsplannen als gepubliceerd door het ministerie van VROM (SVBP 2008\) en als wettelijk voorgeschreven in de ministeriÃ«le Regeling standaarden ruimtelijke ordening 2008 (Staatscourant 2008, nr. 377, van 30 oktober 2008\).

Daarnaast zijn in de planregels de standaardregels opgenomen als geboden in artikelen 3\.2\.1 en 3\.2\.2 van het Besluit ruimtelijke ordening. In een apart artikel zijn de bijzondere gebruiksverboden opgenomen voor alle bestemmingen, welke verboden aansluiten op het wettelijk verbod als neergelegd in artikel 7\.10 van de Wet ruimtelijke ordening.

Voor uitleg van die planregels wordt verwezen naar de toelichting op het Besluit ruimtelijke ordening en de Regeling standaarden ruimtelijke ordening 2008, in samenhang met de jurisprudentie over die uitleg.

Voorts is de "Werkafspraak terminologie Wabo in Standaard voor Vergelijkbare bestemmingsplannen" van september 2010 verwerkt. Die werkafspraak in het kader van de ministeriÃ«le regeling is gemaakt met het oog op de invoering van de Wet algemene bepalingen omgevingsrecht (Wabo) op 1 oktober 2010\.

##### 4\.1\.2 Aanvulling en geoorloofde afwijking van de SVBP 2012

De planregels en planverbeelding van dit bestemmingsplan zijn toegesneden op de specifieke behoefte aan planregulering voor het gegeven plangebied. In de hierna volgende paragrafen is de aan het bestemmingsplan eigen plansystematiek toegelicht voor zover die een aanvulling of een geoorloofde afwijking vormt van de SVBP 2012\.

##### 4\.1\.3 Systematiek van de planregels

***Opbouw planregels***

De regels van het bestemmingsplan bestaan uit de volgende onderdelen:

* Inleidende regels;Â

* Bestemmingsregels;Â

* Algemene regels;Â

* Overgangs\- en slotregels.

***Inleidende regels***

*Begrippen (Begrippen)*

Dit artikel definieert de begrippen die in het bestemmingsplan worden gebruikt. Dit wordt gedaan om interpretatieverschillen te voorkomen.

*Wijze van meten (Wijze van meten)*

Dit artikel geeft aan hoe de lengte, breedte, hoogte, diepte en oppervlakte en dergelijke van gronden en bouwwerken wordt gemeten of berekend. Alle begrippen waarin maten en waarden voorkomen worden in dit artikel verklaard.

***Bestemmingsregels***

De bestemmingsregels van het bestemmingsplan bestaan uit de volgende onderdelen:

* doeleindenomschrijving (gebruiksregels);Â

* bouwregels;Â

* nadere eisen;Â

* afwijkingsregels.

*Gebruiksregels*

De doeleindenbeschrijving van de bestemming of de dubbelbestemming, waarvan opname in de planregels is geboden in artikel 3\.1\.3 van het Besluit ruimtelijke ordening, is in de planregels voor elke bestemming in eerste instantie vervat in het onderdeel "Bestemmingsomschrijving". Van het onderdeel "Specifieke gebruiksregels" wordt in de planregels vooral gebruik gemaakt om regels te geven voor de onder de bestemming of dubbelbestemming vallende functieaanduidingen en bouwaanduidingen en andere aanduidingen.

*Afwijkingsregels*

In het onderdeel "Afwijken van de gebruiksregels" wordt alleen die afwijkingsbevoegdheid opgenomen die uitsluitend ziet op het gebruik. Zodra sprake is van het afwijken van de bouwregels \- ook al vormt dat bouwen een (klein) onderdeel van het gebruik in ruime zin \- wordt de bevoegdheid daartoe geplaatst in het onderdeel "Afwijken van de bouwregels".

*Aanleggen of slopen*

De aanlegregels of sloopregels zijn uitvoerig met het oog op een zorgvuldige verlening van de omgevingsvergunning daartoe, voor zover regels daarvoor niet reeds zijn voorzien in de Wet ruimtelijke ordening of het Besluit ruimtelijke ordening. De aanlegregels of sloopregels kennen de volgende onderverdeling:

* het aanlegverbod of sloopverbod zelf;

* de voorwaarden waaronder een omgevingsvergunning mag worden verleend en het inwinnen van deskundigenadvies;

* de specifieke aanlegverboden of sloopverboden met de daarop gegeven uitzonderingen.

*Algemene gebruiksregels*

In het artikel "Overige regels" zijn naast een verwijzing naar het algemene gebruiksverbod van artikel 7\.2 van de Wet ruimtelijke ordening, specifieke gebruiksverboden ter invulling van het algemene gebruiksverbod opgenomen. Daarin is onderscheid gemaakt tussen het verbod op het gebruik van gronden en het verbod op het gebruik van bouwwerken.

***Overgangs\- en slotregels***

In het artikel "Slotregel" zijn de volgende onderdelen opgenomen:

* het onderdeel "Vervangen bestemmingsplannen" waarin een overzicht van de bestemmingsplannen en andere planregimes is opgenomen die met dit bestemmingsplan zijn vervangen;

* en het onderdeel "Citeertitel".

##### 4\.1\.4 Systematiek van de planverbeelding

***Wettelijke vereisten***

De Wro bepaalt dat ruimtelijke plannen digitaal en analoog beschikbaar moeten zijn. Hierbij vormt de inhoud van de digitale versie de beslissende versie. De digitalisering brengt met zich mee dat bestemmingsplannen digitaal uitwisselbaar en op vergelijkbare wijze gepresenteerd moeten worden. Met het oog hierop stellen de Wro en de onderliggende regelgeving eisen waaraan digitale en analoge plannen moeten voldoen. Zo bevat de Standaard Vergelijkbare Bestemmingsplannen (SVBP) bindende afspraken waarmee bij het maken van bestemmingsplannen rekening moet worden gehouden. De SVBP kent (onder meer) hoofdgroepen van bestemmingen, een lijst met functie\- en bouwaanduidingen, gebiedsaanduidingen en een verplichte opbouw van de planregels en het renvooi.

De planverbeelding is digitaal vorm gegeven overeenkomstig de Regeling standaarden ruimtelijke ordening 2008\. De digitale planverbeelding en de andere onderdelen van de dataset hebben het volgende planidentificatie\-nummer gekregen:

NL.IMRO.1783\.KWIVBUERENL31obp\-VA01

De dataset bestaat uit:

* het GML\-bestand van de planverbeelding;

* het XML\-geleideformulier;

* de onderliggende bestanden zoals ondergrond en overige topografische informatie;

* de PDF\- en HTML\-bestanden voor respectievelijk de verbeelding van plantoelichting en planregels.

***Leeswijzer verbeelding***

*Wegwijzer via internet*

Met de digitalisering van ruimtelijke plannen is het lezen en interpreteren van de verbeelding (voorheen plankaart) een nieuwe aangelegenheid. Via de website

www.ruimtelijkeplannen.nl

kunnen bestemmingsplannen (ook in voorbereiding zijnde plannen voor zover deze ter inzage zijn gelegd) worden ingezien. Via het tabblad 'bestemmingsplannen' kan worden doorgeklikt naar de provincie, de woonplaats of nog specifieker de straatnaam. De gebieden die zwart omlijnd op de kaart staan aangeduid, zijn de gebieden waarvoor een bestemmingsplan digitaal raadpleegbaar is.

Zodra het gewenste bestemmingsplan is gevonden en deze voldoende is ingezoomd, wordt de betreffende bestemmingslegging zichtbaar. Om een beter beeld van de omgeving te krijgen, kan voor verschillende ondergronden worden gekozen (luchtfoto, topografie). Zodra linksonder 'legenda' wordt aangeklikt, wordt inzichtelijk wat de verschillende kleuren betekenen. Door vervolgens op een locatie binnen het plangebied te klikken wordt aan de rechterzijde van de kaart de bijbehorende informatie getoond. Indien meer informatie is gewenst, kanÂ worden doorgeklikt naar de toelichting en/of de regels van het plan.

*Analoge verbeelding*

Alhoewel de digitale verbeelding het uitgangspunt vormt, blijft het mogelijk het bestemmingsplan analoog in te zien. Het lezen van de analoge verbeelding is verschillend van de digitale verbeelding. Op de analoge verbeelding zijn alle functies zodanig bestemd, dat het mogelijk is om met behulp van het renvooi direct te zien welke bestemmingen aan de gronden binnen het plangebied zijn gegeven en welke regels daarbij horen. Uitgangspunt daarbij is dat de verbeelding zoveel mogelijk informatie geeft over de in acht te nemen maten en volumes. Â

***Bestemmingsvlak en bouwvlak***

Vrijwel elke bestemming bestaat doorgaans uit twee vlakken: een bestemmingsvlak en een bouwvlak. Het bestemmingsvlak geeft aan waar een bepaald gebruik toegestaan is. Het bouwvlak is een gebied waarvoor de mogelijkheden om gebouwen te bouwen in de regels zijn aangegeven. Bouwvlakken worden doorgaans voorzien van aanduidingen die betrekking hebben op de maatvoering. Soms komt het voor dat het bestemmingsvlak en het bouwvlak met elkaar samenvallen. Op de plankaart is dan uitsluitend een bouwvlak te zien (het bestemmingsvlak ligt hieronder).

***Aanduidingen***

Op de digitale plankaart is een onderscheid gemaakt in verschillende aanduidingen. Een aantal functieaanduidingen is gebruikt om de gebruiksmogelijkheden binnen een bestemming of een gedeelte daarvan nader te specificeren. Het kan hierbij gaan om een nadere specificatie van de gebruiksmogelijkheden, een expliciete verruiming daarvan of juist een beperking. Voorbeelden van functieaanduidingen zijn 'bedrijfswoning', 'detailhandel' en 'kantoor'.

Alle aanduidingen met betrekking tot de wijze van bouwen en de verschijningsvorm van bouwwerken, worden bouwaanduidingen genoemd. Voorbeelden van bouwaanduidingen zijn 'gestapeld' en 'onderdoorgang'.

Alle aanduidingen die betrekking hebben op afmetingen, percentages en oppervlakten, zowel ten aanzien van het bouwen als ten aanzien van het gebruik, zijn maatvoeringaanduidingen.

#### 4\.2 Bestemmingsregeling

De bestaande functies in het plangebied die overeenkomstig het voorheen geldende bestemmingsplan in dit plan zijn bestemd, zijn de volgende (in alfabetische volgorde van bestemming).

##### 4\.2\.1 Bestemming "Groen"

De gronden ten noorden van de woningen Van Buerenlaan 31\-33 is vorozien van de bestemming 'Groen'. De gronden zijn nu al in gericht als waterberging en bosperceel. Het terrein wordt voorzien van een natuurlijke groene invulling met een plas\-dras zone.

De nog bestaande woning Van Buerenlaan 33 is gelegen in deze bestemming. De woning wordt gesloopt en vervangen door een nieuwe woning, elders op het perceel.

##### 4\.2\.2 Bestemming "Water"

De watergangen, welke het gebied scheiden van het glastuinbouwgebied en het naastgelegen woongebied De Gouw zijn voorzien van de bestemming 'Water'. Ook de vereeiste waterberging aan de voorzijde is voorzien van de bestemming 'Water'.

##### 4\.2\.3 Bestemming "Wonen"

De gronden waar de woning Van Buerenlaan 33, de uitplaatslocatie en de locatie van de vervangende woning Van Buerenlaan 31 zijn bestemd als "Wonen".

De uitplaatslocatie is voorzien van een voorwaardelijke verplichting. Ter plaatse kan alleen gebouwd worden als een woonrecht van een voormalige bedrijfswoning is aangeleverd.

De locatie van de vervangende woning Van Buerenlaan 31 is voorzien van een bouwaanduiding. De nieuwe vervangende woning kan pas worden gebouwd als de oude woning Van Buerenlaan 31 is gesloopt. De woning kan pas worden gebruikt als de locatie van de oude woning is getransformeerd naar een natuurlijke groeninvulling. Ter plaatse van deze bouwaanduiding is ook een grotere inhoudsmaat voor woningen mogelijk gemaakt dan gebruikelijk.

##### 4\.2\.4 Dubbelbestemming "Waarde\-Archeologie"

Op de gronden waarin mogelijk archeologische waarden liggen, is de dubbelbestemming "Waarde \- Archeologie" (WR\-A) neergelegd. Aan deze bestemming is een aanlegstelsel verbonden.

##### 4\.2\.5 Dubbelbestemming "Waarde\-Natuur"

De gronden met de bestemming 'Groen' zijn ook voorzien van de dubbelbestemming 'Waarde\-Natuur". Binnen dit gebied worden de (toekomstige) natuurlijke waardes in het gebied beschermd. Aan deze bestemming is een aanlegstelsel verbonden.

### Hoofdstuk 5 Uitvoerbaarheid

#### 5\.1 Economische uitvoerbaarheid

Op grond van artikel 6\.12 Wro is de gemeente verplicht bij vaststelling van een bestemmingsplan of projectbesluit waar in bouwplannen zijn opgenomen als aangewezen in artikel 6\.12 Wro juncto artikel 6\.2\.1\. Bro, een exploitatieplan vast te stellen. Geen exploitatieplan hoeft te worden vastgesteld als het verhalen van kosten anderszins is verzekerd, bijvoorbeeld doordat de gemeente hierover overeenkomsten heeft gesloten met de eigenaren van de binnen het exploitatiegebied gelegen gronden, of doordat de gemeente zelf eigenaar is van bedoelde gronden.

Voor het bestemmingsplan is geen exploitatieplan, als bedoeld in artikel 6\.12 van de Wet ruimtelijke ordening opgesteld, omdat de kosten voor het realiseren van het plan, die verhaald dienen te worden, op een andere wijze is voorzien. Met beide grondeigenaren is een anterieure overeenkomst gesloten. Eventuele vergoeding van planschade, als bedoeld in artikel 6\.1 van de Wet ruimtelijke ordening, is in de overeenkomst opgenomen.

#### 5\.2 Maatschappelijke uitvoerbaarheid

##### 5\.2\.1 Overleg

In de periode van 5 mei 2021 t/m 16 juni 2021 heeft over het voorontwerp van dit bestemmingsplan bestuurlijk overleg plaatsgehad als geboden in artikel 3\.1\.1 van het Besluit ruimtelijke ordening. De uitkomsten van het overleg zijn verwerkt in het ontwerp bestemmingsplan.

##### 5\.2\.2 Zienswijzen

Van 14 mei 2021 tot 25 juni 2021 heeft het ontwerp van dit bestemmingsplan ter visie gelegen voor het indienen van zienswijzen, als bedoeld in artikel 3\.8, lid 1, van de Wet ruimtelijke ordening in verbintenis met Afdeling 3\.4 van de Algemene wet bestuursrecht.

Gedurende de periode van tervisielegging is Ã©Ã©n zienswijze door het Hoogheemraadschap van Delfland ingediend.

De ontvangen zienswijze is beoordeeld. Voor een beantwoording van de zienswijzen wordt verwezen naar een bijlageÂ bij deze toelichting.