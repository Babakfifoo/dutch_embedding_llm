xml version\="1\.0" encoding\="UTF\-8"?

De Markiezaten, Meander fase 2 \- Beemdkroon: toelichting

direct naar inhoud van toelichting

De Markiezaten, Meander fase 2 \- Beemdkroon

============================================

toelichting

-----------

| Plan: | De Markiezaten, Meander fase 2 \- Beemdkroon |

| --- | --- |

| Status: | vastgesteld |

| Plantype: | uitwerkingsplan |

| IMRO\-idn: | NL.IMRO.0748\.UP207e\-0301 |

* vaststellingsbesluit

* toelichting

* bijlagen toelichting

* regels

* bijlagen regels

* Begin

* Vorige

* Volgende

* Omhoog

toelichting

-----------

* Hoofdstuk 1 Doel en opzet uitwerkingsplan

+ 1\.1 Aanleiding en doel

+ 1\.2 Ligging en begrenzing plangebied

* Hoofdstuk 2 Projectbeschrijving

+ 2\.1 Stedenbouwkundige opzet De Markiezaten

+ 2\.2 Stedenbouwkundige inpassing en uitwerking

* Hoofdstuk 3 Beleidsaspecten

+ 3\.1 Ladder voor duurzame verstedelijking (art. 3\.1\.6 lid 2 Bro)

* Hoofdstuk 4 Onderbouwing op onderdelen

+ 4\.1 Cultuurhistorie en archeologie

+ 4\.2 Verkeer en parkeren

+ 4\.3 Flora en fauna

+ 4\.4 Water

* Hoofdstuk 5 Milieuaspecten

+ 5\.1 Bedrijven en milieuzonering

+ 5\.2 Geluid

+ 5\.3 Externe veiligheid

+ 5\.4 Bodem

+ 5\.5 Stikstof

+ 5\.6 Lucht

+ 5\.7 Vormvrije m.e.r.\-beoordeling

* Hoofdstuk 6 Bestemmingsregeling

+ 6\.1 Inleiding

+ 6\.2 Regels

* Hoofdstuk 7 Uitvoeringsaspecten

+ 7\.1 Economische uitvoerbaarheid

+ 7\.2 Maatschappelijke uitvoerbaarheid

### Hoofdstuk 1 Doel en opzet uitwerkingsplan

#### 1\.1 Aanleiding en doel

Bij besluit van 19 juli 2016 heeft de gemeenteraad het bestemmingsplan 'De Markiezaten' vastgesteld. In dit bestemmingsplan, dat gedeeltelijk een zogeheten globaal uit te werken bestemmingsplan is, is een aantal uit te werken bestemmingen opgenomen. Hiermee kan de ontwikkeling van het gebied De Markiezaten fasegewijs en flexibel qua programma en bouwregeling worden uitgewerkt.

In de periode tussen 2009 en 2020 zijn in De Markiezaten al diverse nieuwe woonbuurten gerealiseerd. Binnen deze woonbuurtjes zijn inmiddels circa 900 woningen bewoond of in aanbouw. In het gemeentelijk woonprogramma bevat de Markiezaten nog een resterende woningbouwopgave van circa 600 woningen tot 2030\. Voor de woningbouw in de komende jaren is in de lopende GREX Markiezaten de focus gelegd op enkele plandelen, waaronder het plandeel Meander fase 2, globaal tussen de Zuiderdreef en de Sportlaan. Dit plandeel heeft in het vigerende bestemmingsplan "De Markiezaten" een Uit te werken woonbestemming.

Het deelgebied Meander is ten westen van de Zuiderdreef (fase 1\) al gerealiseerd. Ten oosten van de Zuiderdreef (fase 2\) zal de Meander uitgewerkt worden met diverse woonbuurtjes binnen een groene waterrijke omgeving.

Het voorliggende uitwerkingsplan vormt de uitwerking ex. artikel 3\.6 sub b Wro en bevat het juridisch\-planologisch kader voor de ontwikkeling van Meander fase 2, De Beemdkroon. Dit betreft een woningbouwontwikkeling langs de Beemkroon\-Markiezaatsweg, tussen de Zuiderdreef en de Sportlaan, bestaande ca 108 reguliere appartementen en 46 zorgwoningen. Deze appartementen en zorgwoningen zullen gestapeld worden gerealiseerd, verdeeld over vier gebouwen met een hoogte variÃ«rend van 3 tot 10 woonlagen (tot maximaal 30 meter).

| afbeelding "i_NL.IMRO.0748.UP207e-0301_0001.png"      Â |

| --- |

| *Afbeelding 1: globale ligging plangebied*   Â |

#### 1\.2 Ligging en begrenzing plangebied

Het woongebied De Markiezaten ligt aan de zuidrand van Bergen op Zoom, tussen de oudere woonwijken Fort \-Zeekant, Bergse Plaat en Nieuw Borgvliet\- Langeweg. De globale ligging van het plangebied is weergegeven op onderstaande luchtfoto (afbeelding 2\). De begrenzing van het plangebied van De Beemdkroon binnen Meander fase 2 is aangegeven op afbeelding 3\. Een uitsnede van de verbeelding van het vigerende bestemmingsplan De Markiezaten met daarop het plangebied van het uitwerkingsplan is te zien in afbeelding 4\.

Het plangebied is gelegen ten noorden van de Markiezaatsweg en ligt ingesloten tussen het Zuiderdreef aan westelijke zijde en de Sportlaan aan de oostkant. Aan de noordzijde wordt de locatie begrensd door de nieuwe woonstraat Beemdkroon, een groot kavel met vrijstaande woning (Markiezaatsweg 101\) en voor het overige deel een nog nader uit te werken woonbuurt (aan de nieuwe woonstraten Dotterbloem\-Sterrekroos).

| afbeelding "i_NL.IMRO.0748.UP207e-0301_0002.png"      Â |

| --- |

| *Afbeelding 2: luchtfoto ligging plangebied*   Â |

| afbeelding "i_NL.IMRO.0748.UP207e-0301_0003.png"      Â |

| --- |

| *Afbeelding 3: globale begrenzing en indeling plangebied*    Â |

| afbeelding "i_NL.IMRO.0748.UP207e-0301_0004.png"      Â |

| --- |

| *Afbeelding 4: Uitsnede verbeelding bestemmingsplan De Markiezaten met het plangebied van het uitwerkingsplan rood omlijnd*   Â |

### Hoofdstuk 2 Projectbeschrijving

#### 2\.1 Stedenbouwkundige opzet De Markiezaten

Met de gebiedsontwikkeling Markiezaten wordt meer leefkwaliteit en samenhang nagestreefd in de zuidelijke stadsrand van Bergen op Zoom: nieuwe woonmilieus tussen bestaande wijken, meer centrale voorzieningen, natuur in de achtertuin, een betere inpassing van infrastructuur. Gedurende de periode 2006\-2010 is het Dal vd Molenbeek gerealiseerd met een nieuwe natuurlijke inrichting, een robuust stedelijk water(berging)systeem en recreatieve verbindingen richting de Brabantse Wal en het Markiezaatmeer. Tevens is gedurende de periode 2009\-2011 de Markiezaatsweg omgelegd en zijn diverse nieuwe verbindingen en geluidmaatregelen onder en langs het spoor gerealiseerd. In 2010 is tevens het sportpark Markiezaten in gebruik genomen en inmiddels zijn daar ook diverse scholen voor basis\- en speciaal onderwijs gevestigd. Ook is binnen het woongebied een supermarkt aan de Laan van Borgvliet beschikbaar gekomen.

De stedenbouwkundige hoofdstructuur van de Markiezaten gaat uit van een natuurlijk overgangsgebied met woonterpen ten zuiden van de Markiezaatsweg en een nader uit te werken compacter tuinstedelijk woongebied ten noorden van deze Markiezaatsweg.

De uit te werken woongebieden bestaan vervolgens grotendeels uit grondgebonden woonmilieus in een traditionele architectuur (bouwhoogte circa 10 meter, veelal met kappen). Daarnaast is voorzien in de mogelijkheid van appartementenbebouwing langs delen van de Markiezaatsweg, de verbindingsroutes naar bestaande wijken en op enkele markante locaties langs de groen\- en waterstructuur. Qua bouwhoogte variÃ«ren deze appartementen tussen de 4 en 6 woonlagen (tot ca 20 meter). Op wijkniveau zijn daarnaast enkele hogere accenten voorzien tot circa 10 woonlagen (tot ca 30 meter).

| afbeelding "i_NL.IMRO.0748.UP207e-0301_0005.png"      Â |

| --- |

| *Afbeelding 5: stedenbouwkundige opzet De Markiezaten met indicatie mogelijke bouwhoogte*    Â |

#### 2\.2 Stedenbouwkundige inpassing en uitwerking

Binnen het plandeel Meander is de woningbouw vanaf 2008 in aanbouw gekomen en ten westen van de Zuiderdreef zijn al diverse woonbuurten gerealiseerd en geruime tijd bewoond. De opzet van kleine woonbuurten tussen groen en water wordt ten oosten van de Zuiderdreef voorgezet. Buurt 1 (Zwanenbloem\-Lisdodde) is inmiddels deels bewoond en heeft een buurteigen traditionele architectuur. Buurt 2 (Hof van Augusta) is in aanbouw en heeft wat meer onderscheidende buurtidentiteit met een lichte en moderne architectuur. Binnen buurt 3 (Kievitsbloem\-Sportlaan) komt binnenkort in aanbouw en zal een tuinstedelijk woonmilieu krijgen met opnieuw een eigen buurteigen sfeer en samenhang. Dat tuinstedelijk woonmilieu is ook voor de resterende Buurten 4 en 5 voorzien.

De gestapelde woningbouwontwikkeling aan de Beemdkroon vormt een meer stedelijke rand van het deelplan Meander, ter begeleiding van de Markiezaatsweg en met een hoogteaccent nabij de aansluiting met de Zuidedreef. De vier woongebouwen zijn compact ten opzichte van elkaar gesitueerd en schermen daarmee de Markiezaatsweg af van de achtergelegen luwe woonbuurten. De appartementen worden als geschakelde gebouwmassa's uitgewerkt, in diverse hoogtes met veel vrij uitzicht en goede bezonning. De omgeving van de gebouwen krijgt een groene inrichting. Daarmee ontstaat langs de Markiezaatsweg een levendige en parkachtige omgeving.

| afbeelding "i_NL.IMRO.0748.UP207e-0301_0006.png"      Â |

| --- |

| *Afbeelding 6: stedenbouwkundige verkaveling van de gebouwen I\-IV langs de Markiezaatsweg\-Beemdkroon*    Â |

Woningbouwprogramma

Het planvoornemen voor de Beemdkroon bestaat uit een woningbouwprogramma van zowel reguliere appartementen als zorgappartementen, verdeeld over vier gebouwen en in hoogte variÃ«rend van 3 tot 10 woonlagen:

* I. De Hertog (ca 48 appartementen)

* II. De Markies (ca 35 appartementen)

* III. De Graaf (ca 25 appartementen)

* IV. De Baron (ca 46 zorgappartementen)

De appartementen zullen waarschijnlijk allemaal in de koopsector worden gerealiseerd, met oppervlaktes variÃ«rend tussen de 70\-140 m2\. De zorgappartementen (S\&L Zorg) zijn in de (sociale) huur voorzien.

Alle gebouwen hebben een eigen parkeervoorziening en bergingen onder het gebouw met in/uitrit op de Beemdkroon. Daarnaast zijn er voldoende openbare parkeerplaatsen voorzien aan de Beemdkroon. De auto\-ontsluiting loopt via de Sportlaan\-Markiezaatsweg.

Beeldregie

De situering en massavorm van de woningen passen binnen de vastgestelde uitwerkingsregels van het vigerende bestemmingsplan De Markiezaten. De architectonische uitstraling van de woningen binnen Beemdkroon zijn weergeven in bijgaande impressies.

| afbeelding "i_NL.IMRO.0748.UP207e-0301_0007.png"      Â |

| --- |

| *Afbeelding 7: Impressie van de appartementengebouwen I (Hertog), II (Markies) en III (Graaf) vanaf de Markiezaatsweg.*    Â |

| afbeelding "i_NL.IMRO.0748.UP207e-0301_0008.png"      Â |

| --- |

| *Afbeelding 8: Impressie van het zorggebouw IV (S\&L Zorg) vanaf de Markiezaatsweg*    Â |

| afbeelding "i_NL.IMRO.0748.UP207e-0301_0009.png"      Â |

| --- |

| *Afbeelding 9: Vogelvluchtimpressie van de gebouwen I\-IV vanuit de aangrenzende Buurt 4 (nog in ontwikkeling)*    Â |

| afbeelding "i_NL.IMRO.0748.UP207e-0301_0010.png"      Â |

| --- |

| *Afbeelding 10: beoogde detaillering en materiaalreferenties gebouwen I\-IV*    Â |

### Hoofdstuk 3 Beleidsaspecten

De onderbouwing van de ontwikkeling van het woongebied De Markiezaten, waar voorliggende ontwikkeling onder behoort, aan de hand van het Rijksbeleid, Provinciaal en Gemeentelijk beleid, heeft reeds plaatsgevonden in het moederplan 'Bestemmingsplan De Markiezaten'. Volledigheidshalve wordt voor deze beleidsmatige onderbouwing verwezen naar de toelichting van dat betreffende bestemmingsplan.

Ten behoeve van het realiseren van de zorgwoningen in onderhavig initiatief dient ter aanvulling op de toetsing in het moederplan separaat getoetst toe worden aan de Ladder voor duurzame verstedelijking. Navolgend vindt deze toetsing plaats.

#### 3\.1 Ladder voor duurzame verstedelijking (art. 3\.1\.6 lid 2 Bro)

*Toetsingskader*

Op 1 oktober 2012 is art. 3\.1\.6, lid 2 toegevoegd aan het Besluit ruimtelijke ordening (Bro); dit artikel bevat de 'ladder voor duurzame verstedelijking'. Met de toevoeging van dit artikel in het Bro is beoogd vanuit een oogpunt van ruimtelijke ordening ongewenste leegstand te vermijden en zorgvuldig ruimtegebruik te stimuleren (ECLI:NL:RVS:2017:353, r.o. 18\.5\). Op 1 juli 2017 is een wijziging van art. 3\.1\.6, lid 2 Bro in werking getreden. Het Bro regelt thans dat 'de verantwoording van een juridisch verbindend ruimtelijk besluit van een decentrale overheid dat een nieuwe stedelijke ontwikkeling mogelijk maakt, een beschrijving dient te bevatten van de behoefte aan die ontwikkeling. Tevens is geregeld dat indien het ruimtelijk besluit die ontwikkeling mogelijk maakt buiten het bestaand stedelijk gebied, de verantwoording een motivering dient te bevatten waarom niet binnen het bestaand stedelijk gebied in die behoefte kan worden voorzien'. De definiÃ«ring van enkele van de in het artikel genoemde begrippen in art. 1\.1\.1 Bro laat onverlet dat de 'ladder voor duurzame verstedelijking' als een 'open norm' is te kwalificeren. Dit houdt in dat de norm inhoudelijk open is en onder verschillende omstandigheden nader ingevuld moet worden. Sinds de inwerkingtreding van het artikel heeft de Afdeling bestuursrechtspraak Raad van State (ABRvS) in haar jurisprudentie de norm veelvuldig ingevuld en daardoor verder begrensd. Op 28 juni 2017 heeft de ABRvS een zogenoemde 'overzichtsuitspraak' gedaan (ECLI:NL:RVS:2017:1724, r.o. 2 t/m 12\.8\), waarin de dan geldende en op basis van de voornoemde wijziging te behouden jurisprudentielijnen nader uit een worden gezet. Op basis van deze jurisprudentielijnen kan de 'ladder voor duurzame verstedelijking' concreet worden toegepast.

*Beoordeling*

Toepassing van de 'ladder voor duurzame verstedelijking' houdt een antwoord op de volgende rechtsvragen in. Indien een rechtsvraag positief kan worden beantwoord, dient de 'ladder' verder te worden doorlopen. Indien een rechtsvraag negatief wordt beantwoord, dan is de 'ladder' niet (verder) van toepassing dan wel kan niet aan de 'ladder voor duurzame verstedelijking' worden voldaan.

* a. Voorziet het onderhavige besluit in een stedelijke ontwikkeling?

* b. Voorziet het onderhavige besluit in een nieuwe stedelijke ontwikkeling?

* c. Is er sprake van een behoefte aan de voorziene ontwikkeling?

* d. Is de voorziene ontwikkeling gelegen buiten bestaand stedelijk gebied?

* e. Is het mogelijk om de voorziene ontwikkeling binnen bestaand stedelijk gebied te realiseren?

Voorziet het onderhavige besluit in een stedelijke ontwikkeling?

Uit de 'overzichtsuitspraak' van de ABRvS blijkt dat wanneer een ruimtelijk besluit voorziet in mÃ©Ã©r dan 11 woningen die gelet op hun onderlinge afstand als Ã©Ã©n woningbouwlocatie zijn aan te merken, deze ontwikkeling in beginsel als een stedelijke ontwikkeling dient te worden aangemerkt. Ten aanzien van andere vormen van gebruik van gronden dan ten behoeve van het wonen geldt dat indien het ruimtelijk besluit voorziet in een terrein met een ruimtebeslag van meer dan 500 mÂ² of in een gebouw met een bruto\-vloeroppervlakte groter dan 500 mÂ², deze ontwikkeling in beginsel als een stedelijke ontwikkeling dient te worden aangemerkt.

Het onderhavige ruimtelijk besluit maakt ter plaatse van het besluitgebied de realisatie van maximaal 46 zorgwoningen mogelijk. De ontwikkeling is daarom gelet op de omvang als 'stedelijke ontwikkeling' te classificeren. De 'ladder voor duurzame verstedelijking' moet verder worden doorlopen voor de zorgwoningen.

De 108 reguliere woningen zijn in het bestemmingsplan "De Markiezaten" al getoetst aan de Ladder voor duuzame verstedelijking. Dit hoeft in een uitwerkingsplan niet nogmaals worden afgewogen.

Voorziet het onderhavige besluit in een nieuwe stedelijke ontwikkeling?

Uit de 'overzichtsuitspraak' van de ABRvS blijkt dat van een 'nieuwe' stedelijke ontwikkeling kan worden gesproken als uit een onderling samenhangende beoordeling van het ruimtelijke besluit, in vergelijking met het voorgaande planologische regime, blijkt dat sprake is van een functiewijziging en dat sprake is van een groter planologisch beslag op de ruimte.

Het onderhavige ruimtelijk besluit maakt ter plaatse van het plangebied de realisatie van 46 zorgwoningen mogelijk. Gelet hierop is sprake van een functiewijziging en een groter planologisch beslag op de ruimte, doordat meer bebouwing mogelijk wordt gemaakt dan er op grond van het voorheen geldende planologische regime aanwezig was. De 'ladder voor duurzame verstedelijking' moet verder worden doorlopen.

Is er sprake van een behoefte aan de voorziene ontwikkeling?

Uit de 'overzichtsuitspraak' van de ABRvS blijkt dat, indien sprake is van een 'nieuwe stedelijke ontwikkeling', de behoefte aan de nieuwe stedelijke ontwikkeling in het ruimtelijk besluit dient te worden beschreven. Het kan hierbij zowel gaan om een kwantitatieve behoefte als een kwalitatieve behoefte. De beschrijving van de behoefte dient te worden gebaseerd op voldoende actuele, concrete en zo mogelijk cijfermatige gegevens. Het is niet in strijd met art. 3\.1\.6, lid 2 Bro als voor de onderbouwing van de behoefte in het ruimtelijk besluit wordt verwezen naar een of meer onderzoeksrapporten of beleidsdocumenten.

De woonzorgvoorziening in onderhavig initiatief betreft een planvoorstel van S\&L Zorg. S\&L Zorg biedt wonen, dagbesteding en behandeling aan cliÃ«nten met een verstandelijke beperking.Â Het betreft hier een mix van diverse zorgzwaartes maar de hoofdmoot betreft een cliÃ«nt groep met een lichtere zorgzwaarte Â ZZP3/4 indicatie (ZZP 3 \= Beschut wonen met begeleiding en intensieve verzorging / ZZP 4 \= Beschut wonen met intensieve begeleiding en uitgebreide verzorging).

In het plan wordt ruimte geboden aan 48 woonzorgeenheden, verdeeld over 6 groepen van 8 bewoners. Het bundelen van diverse losse locaties waar reeds zorg geboden wordt levert schaalvoordelen op, waardoor beoogd wordt betere zorg te kunnen bieden aan deze doelgroep in de vorm van personeelsbezetting en extra faciliteiten en voorzieningen. De locaties die samengevoegd zullen worden op deze nieuwe plek zijn Portugalstraat en Diepenbrocklaan te Bergen op Zoom en een deel van de cliÃ«nten uit Wouw.

Uit de meest recente provinciale woningbouwprognose 'De bevolkings\- en woningbehoefteprognose Noord\-Brabant, actualisering 2020' blijkt tenslotte dat de opgave voor de gemeente Bergen op Zoom op het gebied van beschut wonen (waar zorgzwaartes ZZP3/4 onder vallen) in de periode 2018\-2045 een toename van circa 105 instellingsplaatsen bedraagt. Met onderhavig planvoornemen wordt derhalve in belangrijke mate voorzien in deze lokale woningbehoefte.

Is de voorziene ontwikkeling gelegen buiten bestaand stedelijk gebied?

Uit de wetstekst en de 'overzichtsuitspraak' van de ABRvS blijkt dat indien de 'nieuwe stedelijke ontwikkeling' buiten 'bestaand stedelijk gebied' is gelegen, de verantwoording in het ruimtelijke besluit een motivering dient te bevatten waarom niet binnen het bestaand stedelijk gebied in die behoefte kan worden voorzien. Het onderhavige plangebied is gelegen binnen het 'bestaand stedelijk gebied' van Bergen op Zoom. De ladder hoeft niet verder te worden doorlopen.

*Conclusie*

Geconcludeerd kan worden dat de onderhavige ruimtelijke ontwikkeling is aan te merken als een 'nieuwe stedelijke ontwikkeling'. De 'nieuwe stedelijke ontwikkeling' voorziet in een behoefte aan woningen en is daarnaast gelegen binnen 'bestaand stedelijk gebied'. Daarmee past het initiatief binnen de kaders van de ladder voor duurzame verstedelijking.

### Hoofdstuk 4 Onderbouwing op onderdelen

In dit hoofdstuk wordt het ruimtelijke kader en de hierin geformuleerde uitgangspunten op de relevante onderdelen nader onderbouwd. Aan bod komen cultuurhistorie en archeologie, verkeer, flora en fauna en water.

#### 4\.1 Cultuurhistorie en archeologie

Bij de gebiedsontwikkeling Markiezaten zijn archeologische aandachtsgebieden bepaald waar reeds archeologische veldonderzoek is verricht. Het plangebied valt niet binnen zo'n archeologisch aandachtsgebied en is ook niet opgenomen binnen de archeologische waardenkaart.

| afbeelding "i_NL.IMRO.0748.UP207e-0301_0011.png"      Â |

| --- |

| *Afbeelding 11: archeologische waardenkaart met in het rood weergegeven archeologisch waardevol gebied*   Â |

#### 4\.2 Verkeer en parkeren

##### 4\.2\.1 Verkeersontsluiting en verblijfsgebied

De ontsluitingsstructuur van deelgebied Meander (fase 2\) is weergegeven in afbeelding 14\. De ontsluiting van de woonbuurten binnen dit deelgebied loopt voor gemotoriseerd verkeer via de Zuiderdreef \[B] en de Sportlaan \[C] naar de Markiezaatsweg. Het bewonersverkeer zal naar verwachting via afslag \[C] op de Sportlaan ontsloten worden. Het verkeer binnen de woonbuurtjes blijft verder beperkt tot bestemmingsverkeer. Binnen het hele woongebied geldt een 30 km/ uur maximum rijsnelheid.

| afbeelding "i_NL.IMRO.0748.UP207e-0301_0012.png"      Â |

| --- |

| *Afbeelding 12: ontsluitingsstructuur deelgebied Meander II voor gemotoriseerd verkeer*    Â |

De gebouwen aan de nieuwe woonstraat Beemdkroon zijn vanaf de Markiezaatsweg (stedelijke ontsluitingsweg) via de Sportlaan bereikbaar. Via de Sportlaan zijn ook het sportpark en de basisscholen bereikbaar. Zowel de Sportlaan, Beemdkroon als de overige nieuwe woonstraten (erftoegangswegen) zijn ingericht volgens de principes van duurzaam veilig met een maximaal toegestane rijsnelheid van 30 km/uur. Op wegen met een erftoegangsfunctie staat de verblijfsfunctie centraal. Hier ontmoeten alle verkeersdeelnemers elkaar. Binnen de erftoegangswegen kan wel een verschil in verkeersintensiteit zijn.

Vanaf de Beemdkroon krijgen de gebouwen I\-IV een eigen inrit voor het autoverkeer naar het (gebouwd) parkeren voor de bewoners. Voor het langzaam verkeer liggen er vrijliggende fietspaden langs de Markiezaatsweg en de Zuiderdreef. Vandaaruit zijn doorsteken voor fietsers en voetgangers naar de entrees van de gebouwen I\-IV beschikbaar.

##### 4\.2\.2 Parkeren

Voor het beoordelen van de parkeerbehoefte hanteert de gemeente de parkeernormen in de (actuele) Nota Parkeernormering. Ten behoeve van onderhavig plan is de hierna volgende parkeerbalans opgesteld.

| afbeelding "i_NL.IMRO.0748.UP207e-0301_0013.png"      Â |

| --- |

| *Afbeelding 13: Parkeerbalans voor de woongebouwen I\-IV aan de Beemdkroon*    Â |

Uit bovenstaande parkeerbalans (afbeelding 13\) blijkt een parkeerbehoefte van circa 225 parkeerplaatsen. Bij deze parkeerbehoefte is uitgegaan van een gewogen parkeernorm van 1,8 pp per appartement. Voor het woonzorggebouw IV (S\&L Zorg) is uitgegaan van de geldende parkeernorm van 0,7 pp per zorgeenheid.

De gehanteerde gewogen parkeernorm van 1,8 is bepaald op basis van de ervaringen en het feitelijk autobezit bij het naastgelegen appartementengebouw âStrandgaperâ, aan de Zuiderdeef\-Strandgaper. Dit appartementengebouw kan, qua doelgroep en differentiatie van appartementen, als referentieproject worden beschouwd voor de woongebouwen I\-III aan de Beemdkroon. Op basis van gegevens van de bewoners van het naastgelegen appartementengebouw âde Strandgaperâ, qua leeftijd en gezinssamenstelling, bestaat de grootste groep (62%) uit 2 persoonshuishoudens in de leeftijd 60\+ aanwezig. De tweede groep (30%) bestaat uit 1 persoonshuishoudens in de leeftijdscategorie 70\+ en 40â60 jaar. Het feitelijk autobezit ligt daarmee in de Strandgaper gemiddeld op 1,45 auto per appartement/ huishouden. Inclusief het aandeel bezoekersaandeel (0,30\) komt de feitelijke parkeerbehoefte daar uit op 1,75 per appartement/ huishouden.

Het beschikbare parkeeraanbod wordt voor ca 128 plaatsen voorzien op eigen terrein en onder de woongebouwen (zie afbeelding 13\). Binnen het openbaar gebied zijn nog eens ca 110 parkeerplaatsen voorzien, met name bedoeld voor de bezoekers en het tweede autobezit. Met de bewoners zal tevens worden afgestemd in welke mate interesse bestaat in autodelen. Afhankelijk daarvan wordt afgewogen hoeveel parkeerplaatsen vervolgens daadwerkelijk benodigd zijn en worden aangelegd. Tevens zullen de gewenste/ benodigde elektrische laadpunten worden meegenomen. Dit geeft een gemiddelde parkeercapaciteit van circa 1,8 parkeerplaats per regulier woonappartement waarmee voldaan wordt aan de gewogen parkeernorm. De voorkeur gaat uit naar een zo groen mogelijk inrichting van het binnenterrein.

#### 4\.3 Flora en fauna

Op 1 januari 2017 is de Wet natuurbescherming (hierna Wnb) in werking getreden. Deze wet heeft de Boswet, Flora\- en faunawet en de Natuurbeschermingswet 1998 vervangen. De Wnb regelt de bescherming van Natura 2000\-gebieden, de bescherming van soorten en de bescherming van houtopstanden. Voorafgaand aan ruimtelijke ingrepen die hierop van invloed kunnen zijn, dient onderzocht te worden of de ruimtelijke ingrepen leiden tot significant negatieve gevolgen.

De betreffende locatie is gelegen in binnenstedelijk gebied en is vanaf 2008 bouwrijp. Sindsdien is de locatie in gebruik als gronddepot en regelmatig betreden met voertuigen. Er zijn, gezien de huidige situatie en staat van het terrein, geen (bijzondere soorten) flora en of fauna te verwachten. Op grond hiervan wordt het niet nodig geacht een nader onderzoek te doen als hierboven bedoeld. Er worden, gezien de ligging, geen nadelige effecten op beschermde gebieden dan wel soorten verwacht.

Met de afronding van de bouwontwikkeling komt ook het openbaar gebied tot een definitieve inrichting. In het nieuwe plantsoen en binnen de woonstraten komt extra boombeplanting. Deze bomen geven beschutting en versterken de ruimtelijke beleving van de woonbuurt.

#### 4\.4 Water

##### 4\.4\.1 Beleid gemeente

De gemeente Bergen op Zoom heeft in 2001 een waterplan opgesteld waarin alle verschijningsvormen van water in samenhang zijn bekeken. Dit plan is opgesteld in samenwerking met alle betrokken waterpartners en zowel door de gemeenteraad als het waterschapsbestuur in 2002 vastgesteld. De meeste uitgangspunten van het waterplan zijn nog steeds van kracht en bovendien nader uitgewerkt in het geactualiseerde verbreed Gemeentelijke Rioleringsplan (vGRP 2013\-2017\) dat in februari 2013 door de gemeenteraad is vastgesteld.

Bovendien heeft de gemeente sinds de inwerkingtreding van de wet gemeentelijke watertaken (2008\) verschillende zorgplichten ten aanzien van water in het stedelijk gebied. Het gaat om de zorgplichten voor stedelijk afvalwater, hemelwater en grondwater. Voor het stedelijk afvalwater is deze zorgplicht uitgewerkt in het vigerende vGRP. De zorgplichten voor hemel\- en grondwater komen voor de gemeente pas om de hoek kijken als grondeigenaren zelf niet voor een adequate verwerking van het water kunnen zorgen.

In deze gevallen dient de gemeente voor voorzieningen te zorgen waarop particulieren kunnen aansluiten. Belangrijke voorwaarde is wel dat de maatregelen doelmatig zijn. Welke maatregelen worden getroffen, is zeer sterk locatie\-afhankelijk. Zo zijn andere maatregelen nodig als de grondwaterstand laag is en er sprake is van een zandige bodem dan wanneer de bodem uit klei bestaat en het grondwater in een groot deel van het jaar reikt tot aan het maaiveld. Gezamenlijk met het waterschap dient hieromtrent een juiste (lees passende) keuze te worden gemaakt. Een passende aanpak is vastgelegd in de nota Watertaken: Gemeentelijke Wateropgave Bergen op Zoom, daterend uit 2009\.

Tenslotte zorgt de gemeente voor de ruimtelijke inpassing van de diverse voorzieningen voor het waterbeheer. Ook in dat opzicht wordt bij het opstellen van bestemmingsplannen rekening gehouden met noodzakelijke voorzieningen vanuit zowel het integraal waterbeleid als het rioleringsplan.

##### 4\.4\.2 Beleid Waterschap Brabantse Delta

Het waterschap Brabantse Delta is verantwoordelijk voor het waterbeheer in de gemeente. Het gaat dan om het waterkwantiteits\- en \-kwaliteitsbeheer, de waterkeringzorg, waterzuivering, het grondwaterbeheer, het waterbodembeheer en vaak ook het scheepvaartbeheer.

Het waterschap heeft de grondslag van haar beleid opgenomen in het waterbeheersplan 2016\-2021, wat is afgestemd op Europees, nationaal en provinciaal beleid. Belangrijke speerpunten uit het waterbeheerplan zijn veiligheid, droge voeten, voldoende water, gezonde natuur, schoon water, genieten van water en het waterschap als calamiteitenorganisatie. Bovendien richt het waterschap met genoemde hoofdlijnen van het waterbeheer zich in toenemende mate op de samenwerking met de mogelijkheid in de verbinding meer maatwerk toe te passen, voor zover doelmatig.

In een toetsingskader RO âDe ruimte blauw geordendâ, heeft het waterschap aangegeven wat de ruimtelijke consequenties zijn van het waterbeleid. Verder heeft het waterschap waar nodig nog toegespitst beleid en beleidsregels op verschillende thema's/speerpunten uit het waterbeheersplan en heeft het waterschap een eigen verordening; De Keur en de legger. De Keur bevat gebods\- en verbodsbepalingen met betrekking tot ingrepen die consequenties hebben voor de waterhuishouding en het waterbeheer. De legger geeft aan waar de waterstaatswerken liggen, aan welke afmetingen en eisen die moeten voldoen en wie onderhoudsplichtig is. Veelal is voor diverse ingrepen met betrekking tot de waterhuishouding een ontheffing of watervergunning gerelateerd aan de Keur van het waterschap benodigd. De Keur is onder andere te raadplegen via de site van waterschap Brabantse Delta.

Om een duurzame(re) situatie te bereiken, gaat het waterschap bij nieuwe ontwikkelingen tenminste uit van het principe van waterneutraal bouwen, waarbij gestreefd wordt naar het behoud of herstel van de 'natuurlijke' waterhuishoudkundige situatie. Vanwege dit principe wordt bij uitbreiding van verhard oppervlak voor de omgang met hemelwater uitgegaan van de voorkeursvolgorde infiltreren, bergen, afvoeren. De technische eisen en uitgangspunten voor het ontwerp van watersystemen zijn opgenomen in de 'beleidsregel Afvoer hemelwater door toename en afkoppelen van verhard oppervlak, en de hydrologische uitgangspunten bij de keurregels voor afvoeren van hemelwater'.

##### 4\.4\.3 Watertoets

Het watertoetsproces is een belangrijk instrument om het waterbelang in ruimtelijke plannen en besluiten te waarborgen. Het gaat daarbij om alle waterhuishoudkundige aspecten, waaronder veiligheid, wateroverlast, watertekort, waterkwaliteit en verdroging, en om alle wateren: rijkswateren, regionale wateren en grondwater. Het is niet een toets achteraf, maar een proces dat de initiatiefnemer van een ruimtelijk plan en de waterbeheerder in een zo vroeg mogelijk stadium met elkaar in gesprek brengt. In dit kader hebben waterschap en gemeente vooroverleg gevoerd, waaruit de volgende doelen, uitgangspunten en criteria voor dit plan zijn afgesproken:

* Een duurzame benadering van de waterstromen in relatie tot de ruimtelijke functie van het gebied;

* Voldoende aandacht voor kwaliteitsgarantie van (aansluitingen) schoon en vuil water in relatie tot het aanwezige oppervlaktewater.

*Beschrijving huidige situatie*

Voor het plandeel Meander is/wordt, zoals de naam al suggereert, gefaseerd een ruime meanderende waterpartij gerealiseerd. Deze waterpartij beslaat ruim 10% van het oppervlak van het uit te werken woongebied en biedt daarin voldoende ruimte voor de opvang en buffering van het hemelwater wat daarbinnen valt. De meanderende waterpartij voorziet tevens in de opvang en afstroom van het water dat vanuit delen van de omliggende bestaande woonwijken.

Het ontwikkelingsgebied de Markiezaten is immers grotendeels gesitueerd binnen de voormalige Augustapolder. Binnen deze lager gelegen polder is vanaf 2006 vanuit drie belangrijke doelstellingen de basis voor de beoogde waterstructuur aangebracht:

* 1\. regionale waterberging binnen het Dal van de Molenbeek, ten zuiden van de Markiezaatsweg, gecombineerd met natuurontwikkeling en wonen (deelgebieden Zuidrand en Terpen);

* 2\. stedelijke waterberging voor de oudere woongebieden Fort\-Zeekant en Nieuwe Borgvliet â Langeweg, gecombineerd met afkoppeling van het regenwater in de aanwezige rioolstelsels;

* 3\. stedelijke waterberging voor de nieuwe woningbouw binnen de deelgebieden Klaverwei, Brug, Meander en Wal waar gescheiden rioolstelsels voor vuilwater en hemelwater zijn/ worden aangelegd.

* De waterberging en \-afstroom voor grote delen van Nieuw Borgvliet en het woongebied de Wal gebeurd via de Molenbeek richting de Plaatvliet.

* De waterberging en \-afstroom voor grote delen van Fort\-Zeekant en de deelgebieden Klaverwei en Brug gebeurd overwegend via het Krabbenwater via de Augustakreek richting de Cromvliet.

* De waterberging en \-afstroom voor Langeweg en het deelgebied Meander gebeurd eveneens via de Augustakreek richting de Cromvliet.

Sinds de aanleg van de basisopzet hebben de gemeente en het waterschap regelmatig afstemming over de gefaseerde realisatie van dit watersysteem. Zowel de afkoppeling van het regenwater binnen de bestaande wijken als de realisatie van de nieuwe woongebieden vinden immers ook gefaseerd plaats. In dit overleg is een bergingsbehoefte afgestemd waarbij voor zowel de nieuwe wijken als de bestaande wijken in Markiezaten is gerekend met een benodigde berging bij een maatgevende bui van 60mm. In het overleg is tevens afgestemd om voor delen van bestaande wijken geen 60mm maar 15mm berging te rekenen.

Onderstaande afbeelding geeft een illustratie van de al grotendeels aanwezige waterstructuur.

| afbeelding "i_NL.IMRO.0748.UP207e-0301_0014.png"      Â |

| --- |

| *Afbeelding 14: waterstructuur in de wijk*   Â |

| afbeelding "i_NL.IMRO.0748.UP207e-0301_0015.png"      Â |

| --- |

| *Afbeelding 15: globale bergingsbehoefte vs bergingscapaciteit watersysteem Markiezaten*   Â |

In bovenstaande afbeelding is zichtbaar gemaakt hoeveel verharding (in hectare) aanwezig/ te verwachten is binnen de bestaande en nieuwe woongebieden. Dit resulteert in een aangegeven bergingsbehoefte (in m3\). Bij deze bergingsbehoefte is uitgegaan dat:

* het volume (m3\) aan hemelwater dat valt op de verhardingen (hectare) binnen de nieuwe wijken volledig (100%) wordt afgekoppeld en aangesloten op het oppervlaktewater;

* het volume (m3\) aan hemelwater dat valt op de verhardingen (hectare) binnen de bestaande wijken voor 80% wordt afgekoppeld en aangesloten op het oppervlaktewater (80% is weliswaar erg veel maar vooralsnog wel aangehouden bij deze behoefteberekening);

* De nog niet uitgewerkte nieuwe wijken voor 80% verhard zijn, waarvan 40% dakoppervlak en 60% verharding.

Uitgaande van het totale (deels nog te realiseren) wateroppervlak is de bergingscapaciteit bepaald van het Krabbenwater/ Augustakreek (met een mogelijke peilstijging van 0\.3 tot 1\.1 m \+NAP) en binnen het Dal van de Molenbeek (met een mogelijke peilstijging van de Molenbeek van 0\.5 tot 0\.9 m \+NAP).

Uit deze handmatige berekeningen blijkt dat in het watersysteem voldoende (ruim overschot aan) bergingscapaciteit zit. Het beoogde watersysteem wordt daarnaast modelmatig verfijnd waarbij meteobase regendata van het waterschap wordt betrokken en ook de landelijke afvoer van de Molenbeek wordt bepaald.

*Water binnen en rond deelgebied de Beemdkroon*

Binnen het deelgebied de Beemdkroon zijn geen waterpartijen gelegen. Aan nooroostelijke zijde wordt het plangebied begrensd door de Augustakreek. Deze kreek wordt verder uitgegraven om te voorzien in voldoende bergingscapaciteit en afstroommogelijkheid voor de beoogde woningen. Ook deze waterloop wordt verbreed en en krijgt via een duiker onder de Sportlaan een koppeling met de beoogde Augustrakreek.

*Waterberging*

Het verhard oppervlak bedraagt 10\.842 m2. Voor het bepalen van de benodigde waterberging vanuit bebouwing/verhard oppervlak is uitgegaan van een maatgevende regenbui (T\=100\). De beoogde bebouwing en verharding op de locatie vergt dan circa 650 m3 waterberging. Met de aanleg van het aangrenzende deel van de Augustakreek en de verbreding van de waterloop langs de spoordijk wordt daarin ruimschoots voorzien.

*Conclusie*

Per saldo is sprake van een positieve bijdrage aan de beoogde waterhuishouding in de Markiezaten. Tevens wordt er invulling gegeven aan de gemaakte afspraken met het waterschap inzake de waterhuishouding van het gebied. Voor het water\- uitwerkingsplan voor De Markiezaten is een overall watervergunning verleend.

### Hoofdstuk 5 Milieuaspecten

De gemeente Bergen op Zoom heeft Compositie 5 stedenbouw bv gevraagd een milieuparagraaf op te stellen voor het onderhavige uitwerkingsplan. Deze milieuparagraaf geldt aanvullend op de milieuparagraaf van het moederplan 'Bestemmingsplan De Markiezaten'.

In onderstaande milieuparagraaf worden de bevindingen en conclusies van het door de Omgevingsdienst uitgevoerde onderzoek weergegeven. Het onderzoek is opgesteld voor de milieuaspecten bedrijven en milieuzonering, geluid, externe veiligheid, bodem, stikstof, luchtkwaliteit en milieueffectrapportage.

#### 5\.1 Bedrijven en milieuzonering

##### 5\.1\.1 Toetsingskader

Milieuzonering is het aanbrengen van een noodzakelijke ruimtelijke scheiding tussen milieubelastende en milieugevoelige functies ter bescherming of vergroting van de kwaliteit van de leefomgeving. Milieuzonering beperkt zich in het algemeen tot de milieuaspecten met een ruimtelijke dimensie: geur, stof, geluid en gevaar. Voor een verantwoorde inpassing van bedrijvigheid in haar fysieke omgeving of van gevoelige functies nabij bedrijven wordt gebruik gemaakt van de publicatie 'Bedrijven en milieuzonering' (VNG, uitgave 2009\).

*Richtafstanden*

In de VNG\-publicatie is een richtafstandenlijst opgenomen in relatie tot het omgevingstype rustige woonwijk. In deze lijst zijn bedrijven op grond van hun potentiÃ«le milieubelasting ingedeeld in zes categorieÃ«n. In navolgende tabel zijn de milieucategorieÃ«n en richtafstanden uit de VNG\-publicatie overgenomen.

| Milieucategorie   Â | Richtafstanden tot omgevingstype 'rustige woonwijk'\* in meters   Â |

| --- | --- |

| 1   Â | 10   Â |

| 2   Â | 30   Â |

| 3\.1   Â | 50   Â |

| 3\.2   Â | 100   Â |

| 4\.1   Â | 200   Â |

| 4\.2   Â | 300   Â |

| 5\.1   Â | 500   Â |

| 5\.2   Â | 700   Â |

| 5\.3   Â | 1000   Â |

| 6   Â | 1500   Â |

\* indien de omgeving is te typeren als 'gemengd gebied', gelden kleinere richtafstanden, namelijk Ã©Ã©n afstandstap kleiner (Zie de VNG\-publicatie, paragraaf 2\.3\.).

De VNG\-publicatie onderscheidt twee omgevingstypen:

*Het omgevingstype rustige woonwijk en rustig buitengebied*

Een rustige woonwijk is een woonwijk die is ingericht volgens het principe van functiescheiding. Afgezien van wijkgebonden voorzieningen komen vrijwel geen andere functies (zoals bedrijven of kantoren) voor. Langs de randen (in de overgang naar mogelijke bedrijfsfuncties) is weinig verstoring door verkeer. Een vergelijkbaar omgevingstype qua aanvaardbare milieubelasting is een rustig buitengebied, (eventueel inclusief verblijfsrecreatie), een stiltegebied of een natuurgebied.

*Het omgevingstype gemengd gebied*

Een gemengd gebied is een gebied met een matige tot sterke functiemenging. Direct naast woningen komen andere functies voor zoals winkels, horeca en kleine bedrijven. Ook lintbebouwing in het buitengebied met overwegend agrarische en andere bedrijvigheid kan als gemengd gebied worden beschouwd. Gebieden die direct langs de hoofdinfrastructuur liggen, behoren eveneens tot het omgevingstype gemengd gebied. Hier kan de verhoogde milieubelasting voor geluid de toepassing van kleinere richtafstanden rechtvaardigen. Geluid is voor de te hanteren afstand van milieubelastende activiteiten veelal bepalend.

*Wijze van meten*

De richtafstand geldt tussen enerzijds de grens van de bestemming die bedrijven (of andere milieubelastende functies) toelaat en anderzijds de uiterste situering van de gevel van een woning (of andere milieugevoelige functie) die volgens het (bestemming)plan of via vergunningvrij bouwen mogelijk is.

##### 5\.1\.2 Situatie ter plaatse

Woningen zijn op basis van de VNG\-brochure gevoelige objecten. Om die reden dient beschouwd te worden in hoeverre omliggende bedrijven of voorzieningen door de woningbouwontwikkeling worden beperkt in hun bedrijfsvoering en of het woon\- en leefklimaat ter plaatse aanvaardbaar is.

Op basis van het vigerende bestemmingsplan 'de Markiezaten' wordt het plangebied gekenmerkt als een rustige woonwijk, omdat de woonfunctie in het gebied dominant aanwezig is en slechts enkele wijkgebonden voorzieningen (zoals scholen en een sportpark) in de omgeving liggen. Aan de rand van de wijk is weliswaar een spoorlijn gelegen, maar gelet op de uitkomst van het akoestisch onderzoek voor dit uitwerkingsplan is ook hier het omgevingstype 'rustige woonwijk' van toepassing.

Ten noorden van het plangebied bevinden zich gronden met de bestemming 'Maatschappelijk'. Op een deel van deze gronden, met de functieaanduiding 'sport', is een veldsportcomplex gelegen. De milieucategorie van veldsportcomplexen betreft 3\.1, waarvoor een richtafstand geldt van 50 meter in een rustige woonwijk op basis van het aspect geluid. Aan deze richtafstand wordt voldaan ten opzichte van de projecteerde woningen. De afstand tussen de bestemmingen 'Wonen' en 'Maatschappelijk/sport' bedraagt circa 390 meter. De geprojecteerde woningen liggen overigens nog iets verder in het plangebied, waardoor ruimschoots aan de richafstand van 50 meter wordt voldaan. Aan de oostkant van het veldsportcomplex hebben de gronden met de bestemming 'Maatschappelijk' geen functieaanduiding (sport). Hierbinnen zijn maatschappelijke voorzieningen mogelijk, gericht op onder meer gezondheidszorg, onderwijs, kinderopvang en welzijn. Dergelijke voorzieningen zijn ingedeeld in maximaal milieucategorie 2, waarvoor een richtafstand geldt van 30 meter. Aan deze richtafstand wordt derhalve eveneens voldaan.

Ten zuidwesten van het plangebied bevinden zich op een afstand van circa 290 meter van het plangebied gronden met de bestemming 'Bedrijf'. Het betreft een persstation van het Waterschap Brabantse Delta, gelegen aan de Binnenbandijk 5\. Ten behoeve van het opstellen van het moederplan is reeds specifiek onderzoek uitgevoerd naar de milieubelasting van het persstation. De milieucategorie 4\.1 van het persstation is hierop gebaseerd. Het persstation van Waterschap Brabantse Delta fungeert als laatste doorpompstation bij het transport van al het huishoudelijk en industrieel afvalwater van Bergen op Zoom en West\-Brabant naar het zuiveringsstation Rilland Bath. Op basis van de onderzochte hinderaspecten is geconcludeerd dat woningbouw op 200 meter van het persstation verantwoord is. Het persstation vormt derhalve geen belemmering voor onderhavig voornemen.

Op een afstand van circa 280 meter ten oosten van het plangebied zijn gronden gelegen met de bestemming 'Detailhandel'. Het betreft hier een supermarkt aan de Laan van Borgvliet 1 (milieucategorie 1\) met bijbehorend autoparkeerterrein. Vanwege het parkeerterrein, op een afstand van circa 190 meter van het plangebied, geldt milieucategorie 2 met een richtafstand van 30 meter. Gelet op deze afstand vormt deze bestemming geen belemmering voor onderhavig voornemen.

Naast bovengenoemde voorzieningen zijn, op grotere afstand van het plangebied, ook andere bedrijfsactiviteiten en voorzieningen in de omgeving aanwezig. Hieruit volgen geen beperkingen voor de herontwikkeling gezien de afstand tot het plangebied en de aard van deze activiteiten.

##### 5\.1\.3 Conclusie

Vanuit bedrijven en milieuzonering gelden er geen belemmeringen voor de haalbaarheid. Het woon\- en leefklimaat kan worden gegarandeerd en omliggende bedrijven of voorzieningen worden niet onevenredig beperkt.

#### 5\.2 Geluid

##### 5\.2\.1 Toetsingskader

In de Wet geluidhinder is bepaald dat voor locaties waar woningen en andere geluidgevoelige bestemmingen kunnen worden gerealiseerd, de geluidbelasting wordt onderzocht binnen de zones behorende bij verkeerswegen, spoorwegen en industrieterreinen.

##### 5\.2\.2 Situatie ter plaatse

Met de ontwikkeling worden woningen mogelijk gemaakt. Woningen zijn geluidsgevoelige objecten als bedoeld in de Wet geluidhinder. Daarom is een akoestisch onderzoek uitgevoerd voor dit uitwerkingsplan. Het onderzoek is opgenomen in de bijlagen behorende bij deze toelichting. Hieronder worden de conclusies van het akoestisch onderzoek weergegeven.

Wegverkeer

Ten behoeve van de voorgenomen ontwikkeling is in juni 2021 door Econsultancy een akoestisch onderzoek wegverkeerslawaai uitgevoerd. Rapportage hiervan is als Bijlage 1Â gevoegd bij deze toelichting. Uit het akoestisch onderzoek blijkt dat een overschrijding optreedt van de ten hoogste toelaatbare geluidsbelasting van 48 dB. De maximaal te ontheffen waarde van 63 dB wordt niet overschreden. Het treffen van bron\- en overdrachtsmaatregelen blijkt niet doelmatig. Voor de woningen, waar een overschrijding op plaatsvindt van de ten hoogste toelaatbare geluidsbelasting van de Markiezaatsweg en Zuiderdreef, dient een hogere waarde bij het college van B\&W te worden aangevraagd.

Voor de omgevingsvergunning ten behoeve van de bouw van de woningen is een nader onderzoek naar de geluidwering van de gevels noodzakelijk, zodat een goed woon\- en leefklimaat kan worden gewaarborgd. Het vereiste binnenniveau is conform het Bouwbesluit 2012 gewaarborgd.

Railverkeer

Ter hoogte van het plangebied geldt op basis van het Geluidregister een geluidproductieplafond kleiner dan 56 dB. Hiermee is sprake van een onderzoekszone van 100 meter. Het plangebied is met een afstand van circa 160 meter tot de spoorlijn derhalve niet gelegen binnen de onderzoekszone van de spoorlijn Roosendaal\-Vlissingen.

Gezoneerde industrieterreinen

Het plangebied is niet gelegen binnen de geluidzone van een gezoneerd industrieterrein.

##### 5\.2\.3 Conclusie

Vanuit de Wet geluidhinder en het geluid van 30 km/u wegen zijn er geen belemmeringen voor de vaststelling van het uitwerkingsplan.

#### 5\.3 Externe veiligheid

##### 5\.3\.1 Inleiding

Externe veiligheid richt zich op het beheersen van activiteiten die een risico voor de omgeving kunnen opleveren, zoals milieurisico's, transportrisico's en risico's die kunnen optreden bij de productie, het vervoer en de opslag van gevaarlijke stoffen in inrichtingen. Bij de (her)inrichting van een gebied bepaalt de externe veiligheidssituatie mede de ruimtelijke mogelijkheden. Binnen het vakgebied externe veiligheid wordt er onderscheid gemaakt in drie soorten risicobronnen, namelijk transportroutes (weg, water en spoor) inrichtingen met gevaarlijke stoffen en buisleidingen waardoor gevaarlijke stoffen worden getransporteerd.

Bij ruimtelijke ontwikkelingen moet onderzoek gedaan worden naar het plaatsgebonden risico en het groepsrisico van de aanwezige risicobronnen.

Het plaatsgebonden risico (PR10\-6\) is een (berekende) afstand vanaf een risicobron waarbinnen de kans om te overlijden vanwege een ongeval met de aanwezig gevaarlijke stoffen meer dan 1 op een miljoen jaar is. Binnen deze afstand mogen geen kwetsbare objecten aanwezig zijn of worden opgericht binnen het bestemmingsplan. Kwetsbare objecten zijn bijvoorbeeld grote kantoren, kinderdagverblijven e.d.

Het groepsrisico is een berekende waarde die aangeeft of er mogelijk sprake is van veel slachtoffers bij een ongeval met gevaarlijke stoffen. Om het groepsrisico te berekenen is er inzicht noodzakelijk in de aanwezige populatie binnen het bestemmingsplan en de omgeving ervan.

##### 5\.3\.2 Besluit externe veiligheid inrichtingen

Het Besluit externe veiligheid inrichtingen (Bevi) verplicht het bevoegde gezag Wet algemene bepalingen omgevingsrecht (Wabo) en Wet ruimtelijke ordening (Wro) â in dezen de gemeente en de provincie â afstanden aan te houden tussen gevoelige objecten en risicovolle bedrijven. Het Bevi heeft onder meer tot doel om bij nieuwe situaties toetsing aan de risiconormen te waarborgen. Het Bevi is van toepassing op vergunningplichtige risicovolle bedrijven en de nabijgelegen, al dan niet geprojecteerde (beperkt) kwetsbare objecten. In artikel 2, lid 1 van het Bevi is opgesomd wat wordt verstaan onder risicovolle bedrijven. Voor de toepassing van het Bevi wordt een nieuw ruimtelijk besluit gezien als een nieuwe situatie.

Voor de risico\-inventarisatie is uitgegaan van de navolgende informatiebronnen:

* Professionele risicokaart provincie Noord\-Brabant;

* EV\-signaleringskaart;

* Informatie gemeente Bergen op Zoom (RRGS);

* Regeling Basisnet.

In afbeelding 20 is een deel van de EV\-signaleringskaart weergegeven van Bergen op Zoom. Het plangebied is hierin globaal aangeduid door de groene contour.

| afbeelding "i_NL.IMRO.0748.UP207e-0301_0016.png"      Â |

| --- |

| *Afbeelding 16: Risicobronnen en plangebied (bron: EV\-signaleringskaart)*   Â |

Om te bepalen of er in de directe omgeving bedrijven zijn gelegen waarop het Bevi van toepassing is, zijn het Register risicosituaties gevaarlijke stoffen (RRGS) en de professionele risicokaart geraadpleegd. Het RRGS is en centraal landelijk register met gegevens over risicosituaties die in Nederland bestaan rond het gebruik, de opslag en het vervoer van gevaarlijke stoffen. De professionele risicokaart laat zien waar risicobronnen liggen. Hieruit blijkt dat het plangebied binnen het invloedsgebied van een Bevi\-inrichting ligt, namelijk van Sabic Innovative Plastics BV.

Voor Sabic Innovative Plastics BV is de provincie Noord\-Brabant het bevoegd gezag. Op basis van de professionele risicokaart is bepaald dat het plangebied op een afstand van ca. 3\.500 meter van de inrichtingsgrens van Sabic ligt. Het invloedsgebied van Sabic bedraagt ca. 8\.700 meter en ligt hierdoor over het plangebied. Uit de QRA, behorende bij de Wm\-aanvraag van Sabic, blijkt dat het plaatsgebonden risico (PR) van 10\-6 per jaar niet buiten de inrichtingsgrens ligt. Er blijkt sprake te zijn van een groepsrisico dat ruim onder de oriÃ«ntatiewaarde ligt. Het maximaal berekende groepsrisico (GR) bedraagt 0\.002 van de oriÃ«ntatiewaarde. Er zijn geen belemmeringen voor het plangebied.

Omdat het plangebied binnen het invloedsgebied ligt van Sabic, is op grond van artikel 13 van het Bevi een kwalitatieve verantwoording van het groepsrisico opgenomen. Daarvoor is gebruik gemaakt van de standaard verantwoording groepsrisico. Deze is opgenomen in Bijlage 2.

##### 5\.3\.3 Transportassen

Met het in werking treden van de Wet basisnet is ook Besluit externe veiligheid transportroutes (Bevt) in werking getreden. Beoordeling van de risico's veroorzaakt door het vervoer van gevaarlijke stoffen over het spoor, water en de weg, vindt vanaf deze datum plaats aan de hand van de Wet basisnet. Hierin zijn grens\- en richtwaarden voor het plaatsgebonden risico, en richtlijnen voor de toepassing van de rekenmethodiek en de verantwoording van het groepsrisico opgenomen.

Wat de berekening van het groepsrisico betreft, dient voor bestemmingsplannen, wijzigings\- en uitwerkingsplannen e.d. die ter inzage worden gelegd en die betrekking hebben op de omgeving van de in de bijlagen van de in de Regeling basisnet genoemde transportassen, uit te worden gegaan van de in de bijlage vermelde vervoerscijfers. Die vervoerscijfers zijn gebaseerd op een maximale benutting van de groeiruimte voor het vervoer. Bij de vaststelling van het ruimtelijke besluit dient het groepsrisico te worden verantwoord.

Bij nieuwe ruimtelijke ontwikkelingen langs transportassen die deel uitmaken van het basisnet weg, water en/of spoor, kan de berekening van het plaatsgebonden risico achterwege blijven. Hiervoor gelden namelijk de afstanden in bijlage I, II en III van de Regeling basisnet. Op deze afstanden mag het plaatsgebonden risico vanwege het vervoer van gevaarlijke stoffen niet meer bedragen dan 10\-6 per jaar. Voor basisnet weg geldt bijvoorbeeld dat daar waar in bijlage I de afstand '0' is vermeld, het plaatsgebonden risico vanwege het vervoer op het midden van de weg niet meer mag bedragen dan 10\-6 per jaar.

Vanaf het moment dat het Bevt in werking is getreden, moet voor sommige transportassen rekening worden gehouden met het plasbrandaandachtsgebied (PAG). Het PAG is het gebied tot 30 meter van de transportas waarin, bij de realisering van nieuwe kwetsbare of beperkt kwetsbare objecten, rekening dient te worden gehouden met de effecten van een plasbrand. Voor bijvoorbeeld een rijksweg wordt de 30 meter voor het PAG gemeten vanaf de rechterrand van de rechterrijstrook. In het Bouwbesluit is beschreven aan welke voorwaarden het bouwen binnen een PAG moet voldoen.

Als binnen het invloedsgebied van een transportas nieuwe ontwikkelingen zijn voorzien en er een overschrijding van de oriÃ«nterende waarde van het groepsrisico of een significante stijging van het groepsrisico optreedt, dient bij de vaststelling van het ruimtelijke besluit, het groepsrisico te worden verantwoord. Volgens het Bevt gelden geen beperkingen voor het ruimtegebruik voor het gebied dat verder ligt dan 200 m van de transportas. Ten aanzien van de verantwoording dient niet alleen het invloedsgebied van de maatgevende vervoersklasse (GF3: brandbaar gas) voor het groepsrisico te worden beschouwd, maar ook de effectafstand die wordt gegenereerd door overige stoffen die over het wegvak worden vervoerd. Het invloedsgebied kan dus verder reiken dan 200 meter. Als dat het geval is en het invloedsgebied reikt tot over het plangebied, dan moeten wel maatregelen worden overwogen. Bijvoorbeeld in het kader van zelfredzaamheid.

Het Bevt is ook van toepassing op transportassen die niet onder het basisnet vallen. Het plaatsgebonden risico kan worden berekend of worden bepaald met toepassing van de vuistregels uit de Handleiding risicoanalyse transport (Hart). Ook hier gelden geen beperkingen voor ruimtegebruik voor het (plan)gebied dat verder ligt dan 200 meter van de transportas.

In de omgeving van het plangebied liggen de volgende relevante transportroutes:

* De Rijksweg A4;

* Het spoortraject Bergen op Zoom â Frans Monument.

Het plangebied is gedeeltelijk binnen 200 meter van het spoortraject gelegen. De afstand van het spoor tot aan de dichtstbijzijnde gelegen gevoelige bestemming binnen het plangebied is ongeveer 165 meter. Om die reden is getoetst aan artikel 8 van het Besluit externe veiligheid transportroutes (Bevt). Onderdeel hiervan is het in beeld brengen van het groepsrisico en de populatie. Hiervoor is een QRA (kwantitatieve risicoanalyse) gemaakt. Dit onderzoek is opgenomen in Bijlage 3 (QRA spoor gemeente Bergen op Zoom, Omgevingsdienst Midden\- en West\-Brabant d.d. 23 maart 2021\).

In de QRA is berekend dat het groepsrisico ter hoogte van het plangebied stijgt van 0,621\* de oriÃ«nterende waarde naar 0,720 \* de oriÃ«nterende waarde. Hieronder is de FN\-curve van de huidige en toekomstige situatie ter hoogte van het plangebied weergegeven. De rode curve betreft de toekomstige situatie en de blauwe curve de huidige situatie.

| afbeelding "i_NL.IMRO.0748.UP207e-0301_0017.png"      Â |

| --- |

| *Afbeelding 17: Groepsrisico ter hoogte van het plangebied de Markiezaten huidige en toekomstige situatie*   Â |

Uit het onderzoek volgt dat het groepsrisico onder de oriÃ«ntatiewaarde ligt en als gevolg van het plan niet met meer 10% van de oriÃ«ntatiewaarde toeneemt. Voor de verantwoording van het groepsrisico wordt verwezen naar de standaard verantwoording groepsrisico.

Vanwege toxische scenario's ligt het plangebied binnen het invloedsgebied van Rijksweg A4\. Deze basisnetroute ligt op een afstand van meer dan 200 meter van het plangebied. Om die reden kan volstaan worden met een toetsing aan artikel 7 van het Bevt, waarbij wordt ingegaan op de mogelijkheden voor rampenbestrijding en zelfredzaamheid van de bevolking. Hiervoor wordt verwezen naar de standaard verantwoording groepsrisico in Bijlage

##### 5\.3\.4 Buisleidingen

Op 1 januari 2011 is het Besluit externe veiligheid buisleidingen (Bevb) in werking getreden. Het externe veiligheidsbeleid voor buisleidingen is daarmee in lijn gebracht met het beleid voor inrichtingen en voor vervoer van gevaarlijke stoffen over weg, water en spoor.

*Buisleidingen*

Om te bepalen of er in het plangebied of in de directe omgeving buisleidingen zijn gelegen is de professionele risicokaart geraadpleegd. Hieruit is gebleken dat er twee hogedruk aardgasleidingen in de nabijheid van het plangebied liggen. Het gaat om:

* De hogedruk aardgasleiding Z\-526\-01;

* De hogedruk aardgasleiding Z\-526\-12\.

*Z\-526\-01*

Deze leiding ligt ten oosten van het plangebied, aan de andere kant van het spoor. De leiding heeft een werkdruk van 40 bar en diameter van 12 inch. De leiding heeft geen PR 10\-6 contour en een invloedsgebied van 140 meter. Het plangebied ligt buiten het invloedsgebied van deze leiding, de gemeten afstand van het plangebied tot de leiding is ongeveer 185 meter.

*Z\-526\-12*

Deze leiding is gelegen ten noorden van het plangebied en heeft een werkdruk van 40 bar en diameter van 12 inch. De leiding heeft geen PR 10\-6 contour en een invloedsgebied van 140 meter. Het plangebied ligt buiten het invloedsgebied van deze leiding, de gemeten afstand is 315 meter.

Buisleidingen vormen geen risico voor het aspect externe veiligheid.

##### 5\.3\.5 Verantwoording groepsrisico

Omdat de locatie is gelegen binnen het invloedsgebied van een Bevi\-inrichting en twee transportroutes is een verantwoording van het groepsrisico nodig. Hiervoor wordt verwezen naar de standaard verantwoording groepsrisico van de gemeente Bergen op Zoom en het standaard advies van de Veiligheidsregio in de bijlagen.

#### 5\.4 Bodem

##### 5\.4\.1 Toetsingskader

De bodemkwaliteit vormt een belangrijk aspect bij bouwontwikkelingen. In het kader van het bestemmingsplan speelt de bodemkwaliteit bij ontwikkeling van ruimtelijke functies een belangrijke afweging.

##### 5\.4\.2 Situatie ter plaatse

In het moederplan 'de Markiezaten' is het volgende opgenomen ten aanzien van bodemkwaliteit: âOp grond van alle bodemonderzoeken binnen het plangebied De Markiezaten is in opdracht van gemeente Bergen op Zoom door de RMD een bodemkwaliteitskaart opgesteld en vastgesteld. De huidige bodemkwaliteitskaart is nog geldig. De bodemkwaliteitskaart is opgesteld conform de geldende richtlijnen. Het gebied De Markiezaten kan op grond van de bodemkwaliteitskaart als schoon (achtergrondwaarde) worden betiteldâ.

De bodemkwaliteit van het gehele plangebied 'de Markiezaten' kan als volgt worden beschreven:

* De algemene bodemkwaliteit (zie Bkk) kan als schoon worden betiteld;

* Zintuiglijk is de grond plaatselijk zwak puinhoudend en baksteenhoudend;

* In de bovengrond zijn plaatselijk licht verhoogde waarden aan zware metalen, PAK, EOX en minerale olie gemeten ten opzichte van de achtergrondwaarde;

* In de ondergrond zijn plaatselijk licht verhoogde gehalten aan minerale olie gemeten ten opzicht van de achtergrondwaarde;

* In het grondwater worden concentraties van zware metalen boven de streef\- en interventiewaarde gemeten. Plaatselijk is het grondwater sterk verontreinigd met nikkel (plaatselijke natuurlijke achtergrondwaarde) en licht verontreinigd met zware metalen, xyleen en tetrachlooretheen;

* In de waterbodem zijn bestrijdingsmiddelen in verhoogde gehalten gemeten.

Aanvullend is voor onderhavige ontwikkeling in januari 2021 door AGEL adviseurs een verkennend bodem\- en asbestonderzoek uitgevoerd ter plaatse van het plangebied. Rapportage hiervan is als Bijlage 4 gevoegd bij deze toelichting. De resultaten van het uitgevoerde verkennend bodemonderzoek geven geen aanleiding voor het verrichten van een nader bodemonderzoek. De milieuhygiÃ«nische kwaliteit van de bodem vormt geen bezwaar voor het voorgenomen gebruik van de locatie en de voorgenomen bouwactiviteiten.

##### 5\.4\.3 Conclusie

Voor het uitwerkingsplan is de bodemkwaliteit geen belemmering voor de haalbaarheid.

#### 5\.5 Stikstof

##### 5\.5\.1 Toetsingskader

Natura 2000\-gebieden zijn gebieden met een Europese beschermingsstatus. Veel van die gebieden in Nederland zijn gevoelig voor stikstofdepositie en overbelast door een teveel aan stikstof. Het is verboden zonder vergunning ingevolge de Wet natuurbescherming (Wnb\-vergunning) projecten te realiseren die gelet op de instandhoudingsdoelstellingen voor een Natura 2000\-gebied de kwaliteit van de natuurlijke habitats of de habitats van soorten in dat gebied kunnen verslechteren of een significant verstorend effect kunnen hebben op de soorten waarvoor dat gebied is aangewezen.

Daarom dient voor nieuwe of gewijzigde projecten onderzocht te worden of er sprake kan zijn van een mogelijk significant effect door depositie van stikstof op relevante Natura 2000\-gebieden. Een project dat meer dan 0,00 mol/ha/jaar bijdraagt aan de stikstofdepositie op een overbelast stikstofgevoelig habitattype of leefgebied heeft in potentie een significant effect waarvoor mogelijk een Wnb\-vergunning moet worden aangevraagd.

De Wet stikstofreductie en natuurverbetering is sinds 1 juli 2021 van kracht. Door deze wetswijziging hoeft er voor de bouwfase geen stikstofonderzoek meer te worden uitgevoerd. De vrijstelling is partieel. Overige effecten op Natura 2000\-gebieden, zoals geluids\-, licht\- eof wateronttrekkingseffecten moeten nog wel beoordeeld worden en de vrijstelling geldt niet voor de gebruiksfase.

De Wet Stikstofreductie en natuurverbetering regelt onder meer dat er een gedeeltelijke vrijstelling van de natuurvergunningsplicht voor de bouwsector komt. De vrijstelling geldt voor bouwactiviteiten in de bouw\-, aanleg\- en sloopfase, waarin emissies tijdelijk en beperkt zijn. Hoewel deze vrijstelling voor activiteiten in de bouw, aanleg\- en sloopfase geldt, is er toch voor gekozen om in het kader van natuurbescherming naar het totale effect te krijken (worst\- case scenario). Derhalve is de stikstofuitstoot van de bouwfase meegenomen in de rapportage. Hieraan zijn wettelijk geen consequenties verbonden.

##### 5\.5\.2 Situatie ter plaatse

Het dichtstbijzijnde Natura\-2000 gebied is gelegen op circa 550 meter. Het gaat om het Natura\- 2000 gebied Markiezaat. Om te bepalen of het plan een stikstofdepositie op Natura 2000\-gebieden kan veroorzaken is in juni 2021 door Econsultancy een berekening uitgevoerd met het rekenprogramma Aerius (versie: Aerius 2020\). Rapportage hiervan is als bijlage gevoegd bij deze toelichting. Uit de AERIUS\-berekening volgt dat het maximale projecteffect ten gevolge van de aanlegfase 0,05 mol/ha/jaar bedraagt . Aangezien het om een tijdelijke depositie gaat, welke lager is dan de toegestane 0,10 mol/ha/jaar, kunnen significant negatieve effecten worden uitgesloten. De werkzaamheden ten behoeve van de aanlegfase worden hiermee niet vergunningsplichtig geacht in het kader van de Wet natuurbescherming.

Uit de berekening van de gebruiksfase blijkt dat het projecteffect op Natura 2000\-gebieden kleiner of gelijk is aan 0,00 mol/ha/jaar. Hierdoor kunnen negatieve effecten worden uitgesloten en wordt de gebruiksfase niet vergunningsplichtig geacht in het kader van de Wet natuurbescherming.

De afstand tot het dichtstbijzijnde Natura\-2000 Markiezaat gebied is dermate groot, dat geluid\-, licht\- of wateronttrekkingseffecten geen effect hebben op het natuurgebied.

##### 5\.5\.3 Conclusie

Met een stikstofdepositieberekening is aangetoond dat de planontwikkeling geen negatieve effecten heeft op beschermde natuurgebieden. Het plan voldoet aan de richtlijnen voor gebiedsbescherming van de Wet natuurbescherming. Het aspect stikstofdepositie vormt geen belemmering voor de vaststelling van het uitwerkingsplan.

#### 5\.6 Lucht

##### 5\.6\.1 Toetsingskader

Het wettelijke kader voor de luchtkwaliteit is gegeven in de volgende documenten:

* de Wet tot wijziging van de Wet milieubeheer (luchtkwaliteitseisen), hierna te noemen de Wm;

* het 'Besluit niet in betekenende mate bijdragen (luchtkwaliteitseisen)', hierna te noemen het Besluit nibm;

* de 'Regeling niet in betekenende mate bijdragen (luchtkwaliteitseisen)', hierna te noemen de Regeling nibm;

* de 'Regeling projectsaldering luchtkwaliteit 2007';

* de 'Regeling beoordeling luchtkwaliteit 2007';

* het 'Besluit gevoelige bestemmingen (luchtkwaliteitseisen)'.

Een vaststelling van een bestemmingsplan betreft de uitoefening van een bevoegdheid als bedoeld in artikel 5\.16, tweede lid, van de Wet milieubeheer (Wm) die gevolgen kan hebben voor de luchtkwaliteit. Op grond van artikel 5\.16, eerste lid, van de Wm is vaststelling van het bestemmingsplan mogelijk, indien aannemelijk is gemaakt dat:

* als gevolg van het plan, al dan niet nadat maatregelen zijn getroffen, de grenswaarden niet worden overschreden (artikel 5\.16, eerste lid, sub a, van de Wm);

* als gevolg van het plan de concentratie van stoffen in de buitenlucht per saldo verbetert of ten minste gelijk blijft (artikel 5\.16, eerste lid, sub b1 van de Wm);

* als gevolg van het plan bij een beperkte toename van de concentratie van stoffen in de buitenlucht, door een met de activiteiten samenhangende maatregel of optredend effect, de luchtkwaliteit per saldo verbetert (artikel 5\.16, eerste lid, sub b2 van de Wm);

* als gevolg van het plan, al dan niet nadat maatregelen zijn getroffen, de toename van stoffen waarvoor grenswaarden zijn gesteld 'niet in betekenende mate bijdraagt' aan de concentratie in de buitenlucht (artikel 5\.16, eerste lid, sub c van de Wm); of

* het te nemen besluit een besluit is dat genoemd of beschreven is in of betrekking heeft op een ontwikkeling of voorgenomen besluit welke is genoemd of beschreven in, dan wel past binnen of in elk geval niet in strijd is met een door de Minister of andere bestuursorganen vastgesteld programma dat is gericht op het bereiken van de grenswaarden (artikel 5\.16, eerste lid, sub d van de Wm).

Voor de kwaliteit van de buitenlucht gelden de in bijlage 2 van de Wm opgenomen grenswaarden voor zwaveldioxide, stikstofdioxide (NO2\), stikstofoxiden, zwevende deeltjes (PM10 en PM2\.5\), lood, koolmonoxide en benzeen. Voor de toegestane hoeveelheid PM10, PM2,5 en NO2 in de lucht zijn in de Wm de volgende grenswaarden gesteld die in acht genomen moeten worden:

* voor NO2 geldt een grenswaarde van 40 microgram per kubieke meter lucht als jaargemiddelde concentratie en maximaal 18 dagen per jaar mag het uurgemiddelde concentratie van NO2 groter zijn dan 200 microgram per kubieke meter lucht;

* voor fijn stof (PM10\) geldt een grenswaarde van 40 microgram per kubieke meter lucht als jaargemiddelde concentratie en maximaal 35 keer per jaar mag de etmaalgemiddelde concentratie van PM10 groter zijn dan 50 microgram per kubieke meter lucht;

* voor ultra fijn stof (PM2\.5\) geldt een grenswaarde van 25 microgram per kubieke meter lucht als jaargemiddelde concentratie.

In het Besluit gevoelige bestemmingen is bepaald dat bepaalde bestemmingen niet mogen worden gerealiseerd binnen een zone van 300 meter langs rijkswegen en binnen een zone van 50 meter langs provinciale wegen, gemeten vanaf de rand van de weg, indien in een dergelijke zone de grenswaarden voor PM10 of NO2 (dreigen te) worden overschreden. Het gaat om gebouwen die geheel of gedeeltelijk zijn bestemd of in gebruik zijn ten behoeve van basisonderwijs, voortgezet onderwijs of overig onderwijs aan minderjarigen, kinderopvang, verzorgingstehuis, verpleegtehuis of bejaardentehuis.

##### 5\.6\.2 Situatie ter plaatse

De Wet luchtkwaliteit is formeel niet van toepassing op uitwerkingsplannen. In het moederplan 'de Markiezaten' heeft reeds een afweging plaatsgevonden ten aanzien van het aspect luchtkwaliteit.

Overigens worden met het plan 108 nieuwe appartementen en 46 woonzorgeenheden voorzien, waardoor het plan niet in betekenende mate zou bijdragen aan de verontreiniging van de luchtkwaliteit. Vanuit het aspect luchtkwaliteit geldt daarmee geen nadere onderzoeksplicht.

| afbeelding "i_NL.IMRO.0748.UP207e-0301_0018.png"      Â |

| --- |

| Afbeelding 18\. Concentratie NO2 ter hoogte van Markiezaatsweg.Bron: http://www.nsl\-monitoring.nl/viewer/    Â |

| afbeelding "i_NL.IMRO.0748.UP207e-0301_0019.png"      Â |

| --- |

| Afbeelding 19\. Concentratie NO2 ter hoogte van Markiezaatsweg.Bron: http://www.nsl\-monitoring.nl/viewer/    Â |

In het kader van een goed woon\- en leefklimaat is gekeken of de concentraties fijnstof en stikstofdioxide ter plaatse van de aangelegen Markiezaatsweg acceptabel zijn. Uit de luchtwkaliteitskaarten van de nsl\-monitor blijkt dat de concentraties beneden de wettelijke grenswaarde van 40 microgram per kubieke meter lucht liggen. Ter plaatse van de woon\- en zorgappartementen is een goed woon\- en leefklimaat verzekerd.

##### 5\.6\.3 Conclusie

Het aspect luchtkwaliteit vormt geen belemmering voor de vaststelling van het uitwerkingsplan.

#### 5\.7 Vormvrije m.e.r.\-beoordeling

##### 5\.7\.1 Toetsingskader

Op 1 april 2011 is het gewijzigde Besluit milieueffectrapportage (Besluit M.e.r.) in werking getreden. Een belangrijke wijziging betreft het indicatief maken van de drempelwaarden in onderdeel D van de bijlage bij het Besluit M.e.r.

Concreet betekent dit dat het bevoegd gezag dient te bepalen in hoeverre de activiteiten belangrijke nadelige gevolgen voor het milieu kunnen hebben, ook wanneer de activiteiten (ruimschoots) onder de drempelwaarden zijn gelegen. Voor deze toetst wordt de term 'vormvrije m.e.r.\-beoordeling' gehanteerd.

Deze vormvrije m.e.r.\-beoordeling kan tot twee conclusies leiden:

* Belangrijke nadelige milieugevolgen zijn uitgesloten: er is geen m.e.r\-beoordeling noodzakelijk (zoals bij activiteiten boven de drempelwaarde);

* Belangrijke nadelige gevolgen voor het milieu zijn niet uitgesloten: er moet een m.e.r.\- beoordeling plaatsvinden of er kan direct worden gekozen voor een milieueffectrapportage.

De toetsing in het kader van de vormvrije m.e.r.\-beoordeling dient te geschieden aan de hand van de selectiecriteria in bijlage III van de EEG\-richtlijn milieueffectbeoordeling. In deze bijlage staan drie hoofdcriteria centraal:

* De kenmerken van het project;

* De plaats van het project;

* De kenmerken van de potentiÃ«le effecten.

##### 5\.7\.2 Situatie ter plaatse

Met het uitwerkingsplan worden 154 woningen mogelijk gemaakt. Om te bepalen of een m.e.r.\-beoordeling noodzakelijk is, dient bepaald te worden (1\) of de ontwikkeling de drempelwaarden uit lijst D van het Besluit m.e.r. overschrijdt, (2\) of de ontwikkeling in een gevoelig gebied ligt en (3\) of er belangrijke milieugevolgen zijn.

* 1\. Het plan kan gerekend worden tot de aanleg, wijziging of uitbreiding van een stedelijk ontwikkelingsproject (D11\.2\). De bijbehorende drempelwaarde is 2\.000 of meer woningen. De drempelwaarde wordt daarmee ruimschoots niet gehaald.

* 2\. In onderdeel A van de bijlage bij het Besluit m.e.r is bepaald wat verstaan wordt onder een gevoelig gebied. Als gevoelig gebied zijn gebieden aangewezen die beschermd worden op basis van natuurwaarden, landschappelijke waarden, cultuurhistorische waarden en waterwingebieden. Het plangebied behoort niet tot een dergelijk gebied.

* 3\. In de milieuparagraaf zijn de verschillende milieueffecten beschouwd. Hieruit blijkt dat er door onderhavig plan geen sprake zal zijn van belangrijke milieugevolgen.

Hoewel de drempelwaarde niet wordt gehaald, dient toch bepaald te worden of sprake is van relevante milieueffecten. Een zogenaamde vormvrije m.e.r.\-beoordeling is dus aan de orde. In het onderstaande wordt hier beknopt op ingegaan.

*Kenmerken van het project*

Het project betreft de realisatie van 154 gestapelde woningen: 108 reguliere appartementen en 48 zorgwoningen. De woningen worden gerealiseerd in deelgebied Beemdkroon van het woongebied De Markiezaten. Het deelgebied Beemdkroon is gelegen ten noorden van de Markiezaatsweg en ligt ingesloten tussen het Zuiderdreef aan westelijke zijde en de Sportlaan aan de oostkant. Aan de noordzijde wordt de locatie begrensd door de ligging van een vrijstaande woning (Markiezaatsweg 101\) en voor het overige deel aan de nog nader uit te werken woonbestemming als onderdeel van De Markiezaten.

Het plangebied is een deelgebied van de nieuwe woonwijk De Markiezaten, die gefaseerd wordt ontwikkeld. Tussen 2009 en 2017 zijn al diverse nieuwe woonbuurten gerealiseerd. Binnen deze woonbuurtjes ziin inmiddels circa 600 woningen bewoond of in aanbouw. In het gemeentelijk woonprogramma bevat de Markiezaten nog een resterende woningbouwopgave van circa 900 woningen. De gevolgen van de andere woonbuurten voor het milieu zijn vergelijkbaar met dit uitwerkingsplan en ook gezien de gefaseerde ontwikkeling zijn er geen cumulatieve effecten te verwachten die leiden tot belangrijke nadelige gevolgen voor het milieu.

Tijdens de aanlegfase worden de gebruikelijke bouwmaterialen en natuurlijke hulpbronnen benut. Het plan legt hiermee geen bijzonder beslag op natuurlijke hulpbronnen in of in de nabijheid van het plangebied. Afvalstromen die tijdens aanlegfase ontstaan zullen zoveel mogelijk worden gescheiden ten behoeve van hergebruik. Na de aanlegfase zal vanuit de nieuwe woningen sprake zijn van huishoudelijk afval. Hieruit volgen geen belangrijke nadelige gevolgen voor het milieu.

Daarnaast kan tijdens de aanlegfase sprake zijn van enige (geluid)hinder en uitstoot van luchtverontreinigende stoffen door de bouwwerkzaamheden. Dit is tijdelijk en heeft geen onaanvaardbare hinder of verontreiniging tot gevolg. De nieuwe functies in het plangebied (woningen) hebben met name een verkeersaantrekkende werking. De effecten daarvan worden hieronder beschouwd (De kenmerken van de potentiÃ«le effecten).

*Plaats van het project*

Het plangebied is gelegen binnen bestaand stedelijk gebied. Het maakt onderdeel uit van woongebied De Markiezaten, dat aan de zuidrand van Bergen op Zoom ligt, tussen de oudere woonwijken Fort \-Zeekant, Bergse Plaat en Nieuw Borgvliet\- Langeweg. Het gebied heeft geen cultuurhistorische waarde. Ook zijn in de directe nabijheid geen gevoelige of kwetsbare gebieden aanwezig.

*De kenmerken van de potentiÃ«le effecten*

Ten aanzien van de kenmerken van de potentiÃ«le effecten kan het volgende worden opgemerkt:

* De woningen belemmeren omliggende bedrijven of voorzieningen niet (zie paragraaf 5\.1\);

* Het plan draagt niet in betekenende mate bij aan de luchtverontreiniging (zie paragraaf 5\.6\);

* Het plan realiseert een verkeersaantrekkende werking die past binnen een woonomgeving en waarbij het omliggende weggennet toereikend is (zie paragraaf 4\.2\);

* Het plan leidt niet tot significante effecten op de instandhoudingsdoelstellingen voor Natura 2000 \- gebieden (stikstof, zie paragraaf 5\.5\);

* Het plan leidt niet tot significante effecten op beschermde flora\- en faunasoorten in of in de omgeving van het plangebied (zie paragraaf 4\.3\);

* De toename aan verharding leidt niet tot onevenredig nadelige effecten voor de waterhuishouding op de omgeving (zie paragraaf 4\.4\);

* Het plan maakt geen risicobron mogelijk in het kader van externe veiligheid of zorgt niet voor een significante toename van het groepsrisico (zie paragraaf 5\.3\);

* Het plan heeft geen onevenredige effecten op cultuurhistorie of archeologie (zie paragraaf 4\.1\);

* Woningbouw betreft geen bodembelastende functie voor de bodemkwaliteit (zie paragraaf 5\.4\).

Uit de uitgevoerde onderzoeken en motiveringen blijkt dat het plan geen belangrijke nadelige gevolgen voor het milieu heeft.

##### 5\.7\.3 Conclusie

Het plan, dat de realisatie van 154 woningen mogelijk maakt, wordt gerekend tot de activiteiten genoemd in onderdeel D 11\.2 van de bijlage bij het Besluit m.e.r. Het plan ligt onder de drempelwaarde van 2\.000 woningen. Om die reden is een vormvrije m.e.r.\-beoordeling opgesteld. Hieruit blijkt dat er geen sprake is van belangrijke nadelige gevolgen voor het milieu. Het uitvoeren van een m.e.r.\-beoordeling of het maken een milieueffectrapportage is derhalve niet noodzakelijk.

### Hoofdstuk 6 Bestemmingsregeling

#### 6\.1 Inleiding

In dit hoofdstuk wordt toegelicht op welke wijze het hiervoor beschreven ruimtelijk kader juridisch is vertaald. Ingegaan wordt op de vertaling van de juridische basis naar het uitwerkingsplan en de juridische opzet van het uitwerkingsplan (de verbeelding en de regels).

In het moederplan (De Markiezaten, 2016\) was een 'Wonen \- Uit te werken \- 1' bestemming van toepassing op het plangebied. Daarbij was het mogelijk om grondgebonden tot 10 meter hoog op te richten en gestapelde woningen tot 15 meter. Met de 'specieke bouwaanduiding \- afwijkend bouwen 2' is het binnen de Beemdkroon mogelijk gemaakt om overwegend gestapelde bebouwing te realiseren, bestaande uit 3 tot 8 bouwlagen, tot maximaal 27 meter. Ter plaatse van de functieaanduiding 'gemengd' was het toegestaan om een hoogteaccent tot maximaal 30 meter \+10% te realiseren op de hoek van de Markiezaatsweg en de Zuiderdreef (zie onderstaande figuur).

| afbeelding "i_NL.IMRO.0748.UP207e-0301_0020.png"      Â |

| --- |

| afbeelding "i_NL.IMRO.0748.UP207e-0301_0021.png"      Â |

| afbeelding "i_NL.IMRO.0748.UP207e-0301_0022.png"      Â |

| *Afbeelding 20: Bouwmogelijkheden obv bestemmingsplan Markiezaten (2016\)*   Â |

De basisregeling uit het bestemmingsplan Markiezaten is in onderhavig uitwerkingsplan nader geregeld op grond van het ontwerp\-bouwplan. Het westelijke gebouw krijgt een hoogteaccent tot maximaal 30 meter (\+10%) en de overige bebouwing wordt tussen de 15 en 25 meter hoog.

| afbeelding "i_NL.IMRO.0748.UP207e-0301_0023.png"      Â |

| --- |

| *Afbeelding 21: bouwmogelijkheden obv uitwerkingsplan Beemdkroon (2021\)*   Â |

Uitgangspunt bij een uitwerkingsplan is dat dit juridisch bezien deel gaat uitmaken van het 'moederplan', in dit geval het bestemmingsplan 'De Markiezaten'. Ter plaatse van het uitwerkingsplan wordt de globale bestemming 'Wonen \- Uit te werken 1' in het 'moederplan' vervangen door gedetailleerde bestemmingen; dit alles binnen het juridisch kader van het 'moederplan'.

In principe zijn de regels van het bestemmingsplan 'De Markiezaten' direct van toepassing op dit uitweringsplan. Met name hoofdstuk 3 Algemene bepalingen en de overgangsbepalingen in Hoofdstuk 4 van de regels van dat 'moederplan' gelden direct voor dit uitwerkingsplan. In dit plan zijn alleen die regels opgenomen, die nodig of nuttig zijn voor de toepassing van de in dit plan opgenomen bestemmingen. De regels van voorliggend uitwerkingsplan zijn ingedeeld in vier hoodfstukken, conform de eisen van het SVBP2012 (Standaard vergelijkbare bestemmingsplannen 2012\).

#### 6\.2 Regels

De in dit uitwerkingsplan opgenomen bestemmingen worden hieronder achtereenvolgens toegelicht.

Groen (G)

De gronden met deze bestemming betreffen gebieden met (openbare) groenvoorzieningen welke binnen de ruimtelijke hoofdopzet van het plan van belang zijn en om die reden behouden dienen te blijven. Binnen het plangebied hebben deze groenstroken tevens de functie voor parkeren. Binnen de bestemming 'Groen' is tevens de bouw van andere bouwwerken, zoals speelvoorzieningen, toegestaan.

Maatschappelijk (M)

De zorgwoningen zijn binnen deze bestemming mogelijk gemaakt met de aanduiding zorginstelling (zoi). De zorgwoningen zijn binnen deze bestemming opgenomen. Voor de situering van het hoofdgebouw wordt uitgegaan van een situering binnen het op de verbeelding aangegeven bouwvlak. Daarnaast zijn regels opgenomen ten aanzien van de maximaal toegestane bouwhoogte.

Verkeer (V)

Deze bestemming is opgenomen voor alle wegen en verkeersgebieden waarbinnen de verblijfsfunctie primair staat binnen het plangebied. Binnen de bestemming zijn alleen andere bouwwerken toegestaan.

Wonen (W)

De woningen zijn binnen deze bestemming opgenomen. Voor de situering van het hoofdgebouw wordt uitgegaan van een situering binnen het op de verbeelding aangegeven bouwvlak. Daarnaast zijn regels opgenomen ten aanzien van de maximaal toegestane bouwhoogte. Ter plaatse van de aanduiding 'tuin' zijn specifieke bepalingen ten aanzien van bijbehorende bouwwerken opgenomen.

Beroepsmatige activiteiten in woningen zijn onder voorwaarden mogelijk waarbij bedrijfsmatige activiteiten en beroepsmatige activiteiten in een bijbehorend bouwwerk enkel middels een afwijkingsbevoegdheid mogelijk kunnen worden gemaakt.

Algemene aanduidingsregels

Het plangebied is gelegen in het radarverstoringsgebied en de zogenaamde IHCS\-zone van de vliegbasis Woensdrecht en Herwijnen. Deze zones hebben invloed op de maximaal toegestane bouwhoogte.

Overgangsrecht

De overgangsregels voor bouwen hebben ten doel de rechtstoestand te begeleiden van bouwwerken welke op het tijdstip van het in werking treden van het uitwerkingsplan gebouwd zijn of gebouwd kunnen worden en welke afwijken van de bouwregels van het plan. Overgangsregels voor gebruik betreft het gebruik van onbebouwde gronden en bouwwerken in het plan, voor zover dit gebruik op het tijdstip van het rechtskracht verkrijgen van het plan (rechtens) afwijkt van de in het onderhavige plan gegeven bestemming.

Slotregel

Dit artikel ten slotte, geeft aan onder welke naam de regels van het uitwerkingsplan kunnen worden aangehaald "Uitwerkingsplan De Markiezaten, Meander fase 2 \- Beemdkroon".

### Hoofdstuk 7 Uitvoeringsaspecten

#### 7\.1 Economische uitvoerbaarheid

Op grond van artikel 6:12 van de Wro dient de gemeenteraad een exploitatieplan vast te stellen voor gronden waarop een bouwplan zoals in het Bro is omschreven is voorgenomen. Het vaststellen van een exploitatieplan is niet nodig indien:

* 1\. het kostenverhaal anderszins is verzekerd;

* 2\. het bepalen van een tijdvak of fasering niet nodig is;

* 3\. het stellen van locatie\-eisen of regels niet nodig is.

Wanneer de gemeente zelf eigenaar is van de gronden, dan is het (separaat) verhalen van kosten op anderen niet nodig. De kosten worden dan gedekt door de verkoop van bouwrijpe grond. De in dat kader gesloten overeenkomsten gelden ook als anterieure overeenkomsten over grondexploitatie.

In casu is de gemeente eigenaar van de braakliggende gronden in De Markiezaten. Ten behoeve van de verkoop van de gronden worden koopovereenkomsten gesloten. Gelet hierop, is kostenverhaal niet aan de orde dan wel is kostenverhaal anderszins verzekerd. Er bestaat geen noodzaak tot het opstellen van een exploitatieplan.

#### 7\.2 Maatschappelijke uitvoerbaarheid

##### 7\.2\.1 Resultaten vooroverleg

In het kader van het overleg ex artikel 3\.1\.1 van het Besluit ruimtelijke ordening (Bro) is het conceptuitwerkingsplan toegezonden aan diverse instanties. De ontvangen reacties zijn betrokken bij de totstandkoming van het ontwerpuitwerkingsplan.

Via de website https://www.nieuwbouw\-markiezaten.nl wordt actuele informatie verstrekt over de totale ontwikkeling en de deelprojecten.

##### 7\.2\.2 Zienswijzeprocedure

De procedure voorziet in de mogelijkheid voor een ieder om tegen het ontwerpuitwerkingsplan zienswijzen in te dienen bij het college van burgemeester en wethouders. Daartoe zal het ontwerpuitwerkingsplan met bijbehorende stukken gedurende zes weken op het stadskantoor ter inzage worden gelegd. De terinzagelegging zal op de in de gemeente gebruikelijke wijze bekend worden gemaakt.

Het ontwerpuitwerkingsplan is in het kader van de zienswijzenprocedure met ingang van 14 oktober 2021 conform afdeling 3\.4 van de Algemene wet bestuursrecht voor een periode van zes weken ter inzage gelegd. Gedurende deze periode van ter inzage legging zijn er geen zienswijzen ingediend.

Het college van burgemeester en wethouders van Bergen op Zoom heeft daarop besloten het uitwerkingsplan "De Markiezaten, Meander fase 2 \- Beemdkroon", als vervat in de bestandenset met planidentificatie NL.IMRO.0748\.UP207e\-0301 ongewijzigd vast te stellen.

##### 7\.2\.3 Vervolgprocedure

Het vastgestelde uitwerkingsplan wordt gedurende 6 weken ter visie gelegd. Belanghebbenden kunnen binnen deze termijn beroep en/of een verzoek om voorlopige voorziening bij de Afdeling Rechtspraak van de Raad van State indienen.