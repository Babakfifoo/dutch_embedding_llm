ï»¿xml version\="1\.0" encoding\="UTF\-8" ?

t\_NL.IMRO.0855\.BSP2016027\-e001

Toelichting

Inhoudsopgave

Hoofdstuk 1 Inleiding

1\.1 Aanleiding voor bestemmingsplan

1\.2 Het plangebied

1\.3 Juridisch\-planologische situatie

Hoofdstuk 2 Beschrijving plangebied

Hoofdstuk 3 Ruimtelijk beleidskader

3\.1 Rijk

3\.2 Provincie

3\.3 Gemeente

Hoofdstuk 4 Thematische beleidskaders

4\.1 Stedenbouwkundige aspecten en welstand

4\.2 Archeologie, cultuurhistorie en monumentenzorg

4\.3 Volkshuisvesting

4\.4 Groen en biodiversiteit

4\.5 Verkeer en parkeren

Hoofdstuk 5 Milieuaspecten

5\.1 Milieuhinder bedrijven

5\.2 Externe veiligheid

5\.3 Vuurwerk

5\.4 Geluid

5\.5 Lucht

5\.6 Geur

5\.7 Bodem

5\.8 Natuur en ecologie

Hoofdstuk 6 Wateraspecten

6\.1 Bestaand watersysteem

6\.2 Beleidskader

6\.3 Duurzaam watersysteem

6\.4 Plangebied

6\.5 Watertoets

Hoofdstuk 7 Opzet planregels

7\.1 Inleiding

7\.2 Hoofdstuk 1 van de regels: Inleidende regels

7\.3 Hoofdstuk 2 van de regels: Bestemmingsregels

7\.4 Hoofdstuk 3 van de regels: Algemene regels

7\.5 Hoofdstuk 4 van de regels: Overgangs\- en slotregels

Hoofdstuk 8 Uitvoerbaarheid

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

9\.2 Burgerparticipatie

9\.3 Zienswijzen

Hoofdstuk 1 Inleiding

1\.1 Aanleiding voor bestemmingsplan

De afgelopen jaren is de druk op de woningmarkt toegenomen, vooral voor degenen die op zoek zijn naar een betaalbare woning. Om verschillende redenen neemt de behoefte aan woningen in het goedkope segment toe. In het convenant dat de gemeente Tilburg met de corporaties heeft gesloten voor de periode 2015\-2020 (Convenant Wonen) is opgenomen dat partijen in deze periode de ambitie hebben om 800 woningen in het betaalbare segment toe te voegen. Hiervoor is de Taskforce Betaalbaar Wonen opgericht.

Op 12 januari 2016 heeft het college besloten om de locatie Kerkstraat 4a aan te bieden voor ontwikkeling binnen de Taskforce. Vervolgens heeft de Stuurgroep Convenant Wonen op 25 februari 2016 besloten om deze locatie binnen de eerste convenant periode (2015\-2018\) te gaan ontwikkelen.

Op de locatie aan de Kerkstraat 4a staat een gymzaal die hoort bij de oude St. Caeciliaschool, deze school is verhuisd naar de nieuwe brede school aan de Enschotsebaan. De gymzaal wordt gesloopt. Het overige gedeelte van het terrein is onbebouwd en wordt gebruikt als grasveld.

Er is een verzoek om herziening van het bestemmingsplan ingediend voor de realisatie van 7 grondgebonden sociale huurwoningen op deze locatie.

Met deze toelichting wordt een basis gegeven voor de bestemmingsplanherziening waarmee medewerking kan worden verleend aan het initiatief. De toelichting geeft aan waarom de beoogde ontwikkeling past binnen de visie op het gebied. Er wordt nader ingegaan op de wijze waarop het initiatief aansluit op de plaatselijke situatie en het beleid dat de gemeente voorstaat. Tevens worden de (stedenbouwkundige) richtlijnen en randvoorwaarden welke aan de basis van de planontwikkeling hebben gestaan in de toelichting verwoord. De toelichting geeft ook de resultaten van de uitgevoerde onderzoeken weer.

1\.2 Het plangebied

Het plangebied omvat het perceel kadastraal bekend Berkel\-Enschot, sectie A, nr. 3016 en is gelegen direct ten noorden van de oude St. Caeciliaschool.

In figuur 1 is de globale ligging van het plangebied in Tilburg te zien en figuur 2 geeft de ligging weer op groter detailniveau. ![[image]](i_NL.IMRO.0855.BSP2016027-e001_402000.png "i_NL.IMRO.0855.BSP2016027-e001_402000.png")

*Figuur 1 \- ligging plangebied in Tilburg (rode stip)*

1\.3 Juridisch\-planologische situatie

Het plangebied is gelegen in bestemmingsplan Enschot 2008, vastgesteld door de gemeenteraad op 27 augustus 2008 en onherroepelijk geworden op 17 juli 2009\. Het perceel heeft hierin de bestemming 'Maatschappelijk'. Binnen deze bestemmingen zijn grondgebonden woningen niet mogelijk. Daarom is deze herziening van het bestemmingsplan opgesteld.

![[image]](i_NL.IMRO.0855.BSP2016027-e001_402001.png "i_NL.IMRO.0855.BSP2016027-e001_402001.png")

*Figuur 2 \- Ligging plangebied detail (stippellijn)*

Hoofdstuk 2 Beschrijving plangebied

De planlocatie ligt in Berkel\-Enschot, op korte afstand van de Sint Caeciliakerk, de oude dorpskern van Enschot en aan de westzijde van de Kerkstraat, een oud dorpslint. De gymzaal ligt hier aan een pleinachtige verbreding van de Kerkstraat, die in gebruik in gebruik is als openbaar parkeerterrein.

Westelijk van de planlocatie bevindt zich aan de Madeliefstraat een klein complex met sociale huurwoningen. Dit wooncomplex is via een voetpad aan de noordzijde van de planlocatie verbonden met de Kerkstraat. De achtertuinen van de hier gelegen woningen zijn vanaf dit pad ontsloten via een achterpad.

Zuidelijk van het plangebied was tot voor kort de St. Caeciliaschool gevestigd. Ook het complex van de St. Caeciliaschool krijgt een woonbestemming. De herbestemming van de school maakt geen onderdeel uit van deze planherziening, maar volgt een apart ontwikkeltraject. Al eerder (in 2003\) kreeg een oud schoolgebouw van de St. Caeciliaschool hier een woonbestemming; bij de verbouwing is dit gebouw opgesplitst in een aantal particuliere woningen.

Het plan gaat uit van de sloop van de gymzaal en nieuwbouw van 7 grondgebonden woningen met kleine voortuinen. Het woningbouwplan heeft een dorps karakter. Het heeft een verspringende rooilijn, kleine voortuinen en sluit qua bouwvolume (2 bouwlagen met kap) goed aan bij de karakteristiek van de omgeving.

Verder houdt het plan rekening met:

* aanleg van 6 langparkeerplaatsen aan de zijde van de Kerkstraat.

* behoud van het bestaande padenstelsel en een extra verbinding vanaf de Kerkstraat naar de Klaproosstraat.

Verkeer en parkeren

Het plan heeft een parkeerbehoefte van maximaal 12 plaatsen; hiervan zijn circa 4 parkeerplaatsen nodig voor bezoekers parkeren.

Het plan gaat uit van 6 langsparkeerplaatsen aan de voorzijde van de nieuw te bouwen woningen.

Daarnaast biedt het parkeerterrein aan de Kerkstraat voldoende capaciteit om het parkeertekort van 6 parkeerplaatsen op te vangen. Dit blijkt uit een parkeeronderzoek uitgevoerd in oktober/november 2016\.

Het nieuwbouwplan houdt voldoende afstand tot de bomen op het parkeerterrein aan de Kerkstraat. Getracht wordt een boom op het terrein van de planlocatie in te passen en te behouden. Dit kan mogelijk door de parkeervakken iets in te korten en de woningen een fractie naar achteren te verschuiven. Eventueel wordt gekeken naar de optie kap\- en herplant.

![[image]](i_NL.IMRO.0855.BSP2016027-e001_402002.png "i_NL.IMRO.0855.BSP2016027-e001_402002.png")

Figuur 3 \- Nieuwbouw van 7 grondgebonden woningen

Hoofdstuk 3 Ruimtelijk beleidskader

In dit hoofdstuk volgt een korte weergave van het bij het opstellen van dit bestemmingsplan van kracht zijnde ruimtelijke beleidskader.

Volgens de Verordening Ruimte van de provincie Noord\-Brabant is het plan gelegen in stedelijk gebied. Er spelen geen provinciale of rijksbelangen. Derhalve wordt het ruimtelijk beleidskader op provinciaal en rijksniveau (provinciale Verordening Ruimte en de AMvB Ruimte) niet/enkel op hoofdlijnen besproken.

3\.1 Rijk

3\.1\.1 Structuurvisie Infrastructuur en Ruimte (SVIR)

Deze structuurvisie bundelt het nationale ruimtelijke en infrastructurele beleid en schetst een beeld van Nederland in 2040\. Zo beschrijft het kabinet in de Structuurvisie in welke infrastructurele plannen het de komende jaren wil investeren en op welke wijze bestaande infrastructuur beter benut kan worden. Provincies en gemeenten krijgen in de plannen meer bewegingsvrijheid op het gebied van ruimtelijke ordening.

3\.1\.2 Besluit algemene regels ruimtelijke ordening (Barro)

Het Barro is een Algemene Maatregel van Bestuur (AMvB), die gestoeld is op de SVIR. In de AMvB zijn de nationale belangen die juridische borging vereisen opgenomen (denk hierbij aan onderwerpen als Mainportontwikkeling Rotterdam, de grote rivieren, het kustfundament en de Waddenzee en het Waddengebied). Het Barro is gericht op doorwerking van deze nationale belangen in gemeentelijke bestemmingsplannen. Het Barro is in 2012 uitgebreid met deÂ onderwerpen Ecologische hoofdstructuur, elektriciteitsvoorziening, toekomstige uitbreiding hoofd(spoor)wegennet, veiligheid rond rijksvaarwegen, verstedelijking in het IJsselmeer, bescherming van primaire waterkeringen buiten het kustfundament en toekomstige rivierverruiming van de Maastakken. Daarmee is de juridische verankering van de Structuurvisie Infrastructuur en Ruimte (SVIR) nagenoeg compleet. In het Barro staat aan welke regels (rijksbelangen) de gemeenten en provincies zich moeten houden, bijvoorbeeld bij het opstellen van een bestemmingsplan. In het verlengde van het Barro is ook de Regeling algemene regels ruimtelijke ordening (Rarro) van kracht. Deze regeling bevat o.a. een uitwerking van het al eerder in het Barro gepubliceerde ruimtelijke regime rond radars voor militaire luchtvaart en een aanwijzing van reserveringsstroken ten behoeve van uitbreiding van het hoofd(spoor)wegennet.

3\.1\.3 Ladder voor duurzame verstedelijking

Op grond van art. 3\.1\.6 Bro zijn provincies en gemeenten verplicht om in de toelichting van een ruimtelijke besluit de zogenoemde 'ladder voor duurzame verstedelijking' op te nemen wanneer een nieuwe stedelijke ontwikkeling mogelijk wordt gemaakt

Art. 1\.1\.1\. Bro definieert stedelijke ontwikkeling als een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Overheden dienen op grond van art. 3\.1\.6 Bro nieuwe stedelijke ontwikkelingen standaard te motiveren met behulp van drie opeenvolgende stappen. Deze stappen borgen dat tot een zorgvuldige ruimtelijke afweging en inpassing van die nieuwe ontwikkelingen wordt gekomen. Deze stappen zijn:

![[image]](i_NL.IMRO.0855.BSP2016027-e001_402003.png "i_NL.IMRO.0855.BSP2016027-e001_402003.png")

Met dit bestemmingsplan wordt woningbouw mogelijk gemaakt. Hierna worden de bovenstaande stappen doorlopen voor dit bestemmingplan.

Trede 1: Is er een regionale behoefte?

De ladder voor duurzame verstedelijking beoogt dat in regionaal verband de gezamenlijke ontwikkelings\- behoefte wordt bepaald. Als meerdere locaties aangewezen worden om in die behoefte te voorzien, is het aan de regio om de behoefte te verdelen over die locaties. Als de regionale behoefte voldoende is om een beoogde locatie te ondersteunen en in regionaal verband tevens deze locatie wordt geselecteerd om in de behoefte te voorzien, dan kan dit afdoende motivering vormen in de toelichting bij het bestemmingsplan.

De regionale behoefte is afgestemd in het regionaal ruimtelijk overleg waaraan ook de provincie deelneemt. Hierbij is de afspraak gemaakt dat de gemeente Tilburg tot 2020 mag voorzien in een uitbreiding van 9100 woningen (kwantitatieve behoefte).

De gemeente Tilburg maakt samen met zeven andere gemeenten deel uit van de regio Hart\-van\-Brabant. In deze regio maken de gemeenten jaarlijks in het "Regionaal Ruimtelijk Overleg" / RRO samen met de provincie Noord\-Brabant afspraken over de kwantitatieve woningbouwopgave, dit voor een voortschrijdende tienjaarsperiode. Basis hiervoor vormt de periodiek door de provinie uitgebrachte bevolkings\- en woningbehoefteprognose, waarvan de recentste dateert uit 2011\.

In de planperiode tot en met 2021 bedraagt de bouwopgave voor Tilburg ruim 9\.800 woningen. Hiermee wordt voorzien in de natuurlijke aanwas en de huishoudenverdunning van de gemeente, plus in de migratie afkomstig uit de regio (en daarbuiten). Van dit aantal worden 730 woningen ingezet om de programmadoelen in een drietal buurgemeenten tot 2020 te kunnen verwezenlijken.

Zeker tot 2025 behelst de gemeentelijke woningbouwopgave gemiddeld zoân 1\.000 woningen per jaar, dit gecorrigeerd voor circa 200 w/jr. sloop. De effectieve vraag âuitgeoefend door de woonconsumentâ ligt momenteel lager als gevolg van de crisis, in verband waarmee een gemeentelijke bouwprogramma van gemiddeld 850 woningen per jaar tot 2020 wordt aangehouden.

Het onderhavig plan, locatie Kerkstraat te Berkel\-Enschot, betreft een transformatielocatie bedoeld voor de toevoeging van een 7\-tal grondgebonden woningen. Met dit plan wordt specifiek invulling gegeven aan de opgave van meer goedkope sociale huurwoningen, daarmee de woningvoorraad binnen bestaand stedelijk gebied versterkend.

In de paragraaf Volkshuisvesting is weergegeven hoe de regionale woonbehoefte is toebedeeld aan de gemeente Tilburg. Op deze locatie wordt voorzien in de vraag naar, resp. versterking van wonen in een dorps woon milieu. Hiermee wordt basis geboden voor andere woningbehoefte\-aspecten/woonkwalitetiten; in dit geval met name die betreffende goedkope sociale woningbouw. Door de bouw van de grondgebonden woningen in de lagere huursector wordt voorzien in de lokale behoefte.

Trede 2: Is (een deel van) de regionale behoefte op te vangen binnen het bestaand stedelijk gebied?

Door de sloop van de bestaande gymzaal wordt ruimte gecreÃ«erd in binnenstedelijk gebied. De regionale behoefte wordt daarmee opgevangen binnen bestaand stedelijk gebied en leidt tegelijkertijd tot kwaliteitsverbetering van de omgeving. Trede 3 is daarom niet meer van toepassing.

Conclusie

Er is sprake van een regionale behoefte, welke wordt opgevangen binnen het bestaand stedelijk gebied. Hiermee is toepassing geven aan art. 3\.1\.6 Bro.

3\.2 Provincie

3\.2\.1 Structuurvisie

Op 19 maart 2014 is de Structuurvisie ruimtelijke ordeningÂ 2014 in werking getreden. Deze structuurvisie is een actualisatie van de visie die op 1 oktober 2010 werd vastgesteld door Provinciale Staten.

In de Structuurvisie geeft de provincie de hoofdlijnen van het ruimtelijk beleid tot 2025 (met een doorkijk naar 2040\). De visie is bindend voor het ruimtelijk handelen van de provincie, maar bindt gemeenten niet rechtstreeks. Het is de basis voor de wijze waarop de provincie de instrumenten inzet die de Wet ruimtelijke ordening biedt. De visie geeft een ruimtelijke vertaling van de opgaven en doelen uit de Agenda van Brabant. Daarnaast ondersteunt de structuurvisie het beleid op andere provinciale beleidsterreinen, zoals het economisch\-, mobiliteits\-, sociaal\-, cultureel\-, milieu\- en natuurbeleid.

De nieuwe structuurvisie is opgetrokken rondom drie onderwerpen. Dat zijn:

* De kwaliteit van het landschap;

* De ontwikkeling van het buitengebied;

* De regionale verstedelijking.

Inhoud van de Structuurvisie

Deel A

Deel A bevat de hoofdlijnen van het beleid. Op basis van trends en ontwikkelingen heeft de provincie haar ruimtelijke belangen gedefinieerd en ruimtelijke keuzes gemaakt. In haar sturing biedt zij gemeenten meer ruimte om afwegingen te maken in een aantal vooraf gestelde kaders. Daarnaast zet de provincie zelf een aantal ontwikkelingen in gang. De provinciale filosofie is: âSamenwerken aan kwaliteitâ. De provincie realiseert haar doelen op vier manieren: door regionaal samen te werken, te ontwikkelen, te beschermen en te stimuleren.

Deel B

In deel B staan de ambities, het beleid en de uitvoering voor de vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur. Voor iedere structuur formuleert de provincie ambities en beleid. Per beleidsdoel is aangegeven welke instrumenten de provincie inzet om haar doelen te bereiken.

Deel C

Deel C betreft het deel van de Interimstructuurvisie, dat vanaf 1 januari 2011 van kracht blijft. Het is de onderbouwing voor locatiekeuze, nut en noodzaak van de concrete ontwikkelprojecten Logistiek Park Moerdijk (LPM) en Agro \& Food Cluster West\-Brabant (AFCWB).

Uitwerking van de Structuurvisie

De provincie gaat geen aparte ruimtelijke visie op het landschap ontwikkelen, maar geeft die onder andere vorm in de Uitwerking gebiedspaspoorten. Daarin beschrijft de provincie welke landschapskenmerken zij op regionaal niveau van belang vindt en hoe deze versterkt kunnen worden. In de uitwerking beschrijft de provincie twaalf Brabantse landschapstypen. Voor elk landschapstype geeft zij de kenmerkende landschapskwaliteiten en haar ambitie om deze kwaliteiten te versterken bij nieuwe ontwikkelingen. Hiermee wil de provincie gemeenten en initiatiefnemers stimuleren om de kwaliteit van het Brabantse landschap te versterken. De Uitwerking gebiedspaspoorten is niet verplichtend, maar biedt een handreiking. Tilburg ligt in het gebiedspaspoort van De Meierij.

Daarnaast zijn er deelstructuurvisies opgesteld. Deelstructuurvisies bevatten de onderbouwing van een locatiekeuze, visie op een thema of inrichting van een gebied. De huidige deelstructuurvisies zijn niet van toepassing op Tilburgs grondgebied.

3\.2\.2 Verordening ruimte Noord\-Brabant 2014

Provinciale Staten van Noord Brabant hebben in hun vergadering van 10 juli 2015 de Verordening ruimte 2014 opnieuw vastgesteld. Deze verordening is op 15 juli 2015 in werking getreden.

In de Verordening ruimte staan regels waarmee een gemeente rekening moet houden bij het ontwikkelen van bestemmingsplannen. In tegenstelling tot de provinciale Structuurvisie bindt de Verordening ruimte de gemeenten wÃ¨l rechtstreeks.

Relatie met de structuurvisie

De onderwerpen die in de verordening staan, komen uit de provinciale structuurvisie. Daarin staat wat de provincie van belang vindt en hoe de provincie die belangen wil realiseren. De verordening is daarbij een van de manieren om die provinciale belangen veilig te stellen.

Inhoud

Belangrijke onderwerpen in de Verordening ruimte zijn:

* ruimtelijke kwaliteit;

* stedelijke ontwikkelingen;

* natuurgebieden en andere gebieden met waarden;

* agrarische ontwikkelingen, waaronder de zorgvuldige veehouderij;

* overige ontwikkelingen in het buitengebied.

Voor een paar onderwerpen zijn in de verordening regels opgenomen die rechtstreeks doorwerken naar de vergunningverlening bij gemeenten.

Wijzigingen en ontheffingen

In de verordening is voor een aantal onderwerpen de mogelijkheid opgenomen om de grens van een gebied te wijzigen. Daarnaast is er een algemene ontheffingsmogelijkheid opgenomen. Ook kunnen gemeenten om wijziging van de begrenzing van gebieden verzoeken, zonder dat de verordening daarvoor regels stelt: de jaarlijkse actualisering.

Het plan is gelegen in bestaand stedelijk gebied.

3\.3 Gemeente

3\.3\.1 Omgevingsvisie Tilburg 2040

Op 21 september 2015 heeft de Raad de Omgevingsvisie Tilburg 2040 vastgesteld.

De Omgevingsvisie richt zich op Tilburg als vitale, duurzame stad in een moderne netwerksamenleving. De ontwikkelingen in de economie, de maatschappij en de leefomgeving gaan niet ten koste van elkaar, maar sluiten op elkaar aan en versterken elkaar. People, planet en profit zijn in balans.

*People*: Het is prettig wonen en werken in Tilburg, een stad met veel verschillende woonbuurten en verschillende soorten werklocaties. De woonmilieus passen bij de leefstijl van de mensen.

*Planet*: We gaan voor een gezonde en leefbare stad, anticiperen op de effecten van klimaatverandering, zoals hitte, droogte en hogere temperaturen. In het economisch systeem wordt herbruikbaarheid van producten en grondstoffen steeds belangrijker. Verder krijgen groen en water een steeds prominentere rol in de stad. De grote natuurgebieden om de stad zijn met elkaar verbonden. Dat versterkt het ecologisch systeem en de veerkracht van de natuur.

*Profit*: Om ook in de toekomst sterk genoeg te zijn, wil Tilburg de kracht van BrabantStad benutten. Tilburg is een stad die mensen kansen biedt: op aangenaam werk en op een fijne woon\- en leefomgeving.

Om antwoord te geven op de vraag hoe we dit gewenste toekomstbeeld samen met burgers en partners in de stad voor elkaar kunnen krijgen volgt de Omgevingsvisie Tilburg 2040 een strategie met drie sporen:

* de Brabantstrategie

* de Regiostrategie

* de Stadsstrategie.

Brabantstrategie: Tilburg kiest voor de kracht van stedelijke samenwerking

Samen met de andere Brabantse steden wil Tilburg de kracht van het stedelijk netwerk BrabantStad versterken. Om de benodigde schaalsprong naar een stedelijk netwerk te kunnen maken, moet Tilburg aantrekkelijk bereikbaar en concurrerend zijn.

Aantrekkelijk: Tilburg wil een aantrekkelijke stad zijn waar mensen graag wonen en werken, en waar het voor bedrijven interessant is om zich te vestigen. Niet alleen moet het aanbod van voorzieningen in de stad zelf aansprekend en hoogwaardig zijn, ook de groene omgeving en religieus en historisch erfgoed zijn belangrijke factoren.

Bereikbaar: goede verbindingen (weg, water, rail Ã©n digitaal) met de andere Brabantse steden zijn essentieel voor een sterk stedelijk netwerk.

Concurrerend: En duurzame concurrentiekracht kent in Tilburg twee belangrijke pijlers, namelijk kennis \& creativiteit en smart industries. Concreet richt de Brabantstrategie zich op vier stedelijke knooppunten en drie stadsregionale parken.

De vier stedelijke knooppunten:

* *Binnenstad van de 21e eeuw*

* *Tilburg University Campus: kennisontwikkeling en \-toepassing*

* *Modern Industrieel Cluster Vossenberg\-Loven*

* *Modern Industrieel Cluster Midden\-Brabant*

De drie stadsregionale parken zijn:

* *Stadsregionaal park Moerenburg \- Koningshoeven*

* *Stadsregionaal park Stadsbos013*

* *Stadsregionaal park Noord*

De regiostrategie: de kracht van Tilburg als centrumstad

Bij de regiostrategie draait het om Tilburg in haar rol als centrumstad; Tilburg als belangrijke spil in de regio Hart van Brabant. Een goed bereikbare stad, waar bewoners uit de gehele omliggende regio graag komen voor werk, hoogwaardige medische zorg, uitstekend onderwijs, een compleet aanbod van winkels en spannende cultuur. Waar bedrijven hun ambities optimaal kunnen ontplooien. En waar het uitstekend (meerdaags) recreÃ«ren is. Een sterke stad kan niet zonder een sterke regio; omgekeerd geldt dat een sterke regio niet zonder een sterke stad kan. De regiostrategie richt zich op drie stedelijke knooppunten en twee regionale ecologische verbindingszones ten westen en oosten van de stad.

De drie stedelijke knooppunten zijn:

* *Bedrijvenpark Zuid*

* *Zorgcluster Leijpark*

* *Duurzaam energielandschap Noord*

De twee ecologische verbindingszones:

* *Aan de oostzijde bestaat de verbinding uit ecologische stapstenen in het bestaande landschap en agrarisch productiegebied.*

* *Aan de westzijde van de stad bestaat de verbinding uit een fijnmazig netwerk van ecologische verbindingszones langs wegen en waterlopen.*

De stadsstrategie: leefbaarheid met oog voor de menselijke maat

De stadsstrategie richt zich op het realiseren van prettig leefbare wijken, dorpen en buitengebied.

Hoofdpunten van de stadsstrategie zijn:

* *Ruimte voor zelf\- en samenredzaamheid in wijken en buurten*

* *Basis op orde: wijken zijn schoon, heel en veilig*

* *Vitale wijkeconomie: dynamiek en ondernemerschap in de wijk*

* *Brandpunten in wijken zorgen voor dynamiek, ontmoeting en sociale binding.*

* *Differentiatie in woonmilieus: aansluiten bij de leefstijlen van bewoners*

* *Cultureel erfgoed: het verhaal van Tilburg centraal*

* *Groen en water in de stad: toegankelijk en zichtbaar*

* *Goede bereikbaarheid van wijken en buurten borgen*

* *Betere verbinding stad en buitengebied: groene inprikkers*

* *Economische vitaliteit van het landschap behouden en versterken*

Functie van de Omgevingsvisie

De Omgevingsvisie Tilburg 2040 is een koers\- en inspiratiedocument. Het is een kompas voor investeringen in

het fysieke domein. Een uitnodiging aan de stad om samen te werken aan de ontwikkeling van een stad waar het fijn wonen, werken, leven en recreÃ«ren is. De visie biedt burgers en bedrijven ruimte om initiatief te ontplooien en reikt de gemeente handvatten aan om haar strategie af te stemmen op het geschetste toekomstperspectief. De Omgevingsvisie Tilburg 2040 geeft ook richting aan de inzet van de gemeente; in welke onderdelen de gemeente haar geld, tijd en bestuurskracht investeert. En welke prioriteiten daarbij gelden.

3\.3\.2 Verbreed gemeentelijk rioleringsplan (vGRP)

Het verbreed gemeentelijk rioleringsplan (vGRP) is het vervolg van de Structuurvisie Water en Riolering Tilburg (SWR). Daarin geeft Tilburg haar beleidsmatige invulling aan de gemeentelijke zorgtaken voor afval\-, hemel\-, en grondwater. Deze zorgplichten zijn gewijzigd per 1 januari 2008, waardoor gemeentelijke taken zijn uitgebreid. Daarnaast heeft Tilburg er expliciet voor gekozen overige waterdossiers te actualiseren en eveneens op te nemen in het vGRP.

Hoofdstuk 4 Thematische beleidskaders

In dit hoofdstuk volgt een beschrijving van de bij het opstellen van dit bestemmingsplan van kracht zijnde beleidskaders ten aanzien van de in relatie tot het plan relevante themaÂ´s. Daar waar nodig, wordt dieper ingegaan op de keuzes die in het plan zijn gemaakt op basis van deze kaders. Aan de onderwerpen Milieu en Water zijn aparte hoofdstukken gewijd.

4\.1 Stedenbouwkundige aspecten en welstand

Bouwplannen moeten worden getoetst aan 'redelijke eisen van welstand', zo zegt de Woningwet. Naast het bestemmingsplan is het welstandsbeleid een middel om de ruimtelijke kwaliteit van de publieke omgeving te waarborgen bij de vele bouwplannen die in de stad worden gerealiseerd. Sinds 1 juli 2004 moet iedere gemeente de gehanteerde welstandscriteria vastleggen in een Welstandsnota, die door de raad moet worden vastgesteld. In Tilburg is dat in juni 2004 gebeurd, onder de titel 'Welstandsnota 2004\. Meer aandacht waar dat moet, meer vrijheid waar dat kan'.

Op 19 december 2011 heeft de gemeenteraad besloten tot actualisering van de Welstandsnota 2004\. Voor een gedetailleerde beschrijving van de thans geldende regeling wordt verwezen naar de Welstandsnota 2004 en het raadsbesluit van 19 december 2011\. Verder heeft de raad in mei 2011 besloten om een omgevingscommis\- sie in te stellen. Deze commissie is op 1 januari 2012 van start gegaan en vervangt drie voormalige adviescom\- missies, te weten de Welstandscommissie, de Monumentencommissie en de Adviescommissie Stedelijk Groen.

4\.2 Archeologie, cultuurhistorie en monumentenzorg

4\.2\.1 Historische geografie

* Ligging: het plangebied ligt in het zuidwestelijke deel van de bebouwde kom van Enschot aan de Kerkstraat, ten westen van de Oude Toren (een restant van de uit de eerste helft van de veertiende eeuw daterende voormalige MichaÃ«lskerk) en ten zuiden van de Sint Caeciliakerk.

* De geomorfologische context van de locatie is een verbreding van zuidwest â noordoost georiÃ«nteerde dekzandrug. Op deze rug bevinden zich plaatselijk wat dalvormige laagtes, maar geen echte beekdalen, deze liggen op grotere afstand wel naar het zuiden (Voorstestroom) en het noorden.

* Landschap: de landschappelijke context die het gebied tot ca. 1900 had is door verstedelijking in de daaropvolgende decennia geheel teniet gedaan.

* Geomorfologie: aangezien het plangebeid is gelegen binnen de bebouwde kom van Berkel\-Enschot, is het niet gekarteerd op de geomorfologische kaart. Vermoedelijk is het terrein gelegen in een gebied dat wordt gekenmerkt door dekzandruggen met oud bouwlanddek en hoge zwarte enkeerdgronden.

* In de afgelopen jaren uitgevoerd archeologisch onderzoek aan de zuidkant van de Enschotsebaan gaf een beeld van bewoning in de ijzertijd en vervolgens continue bewoning vanaf de 8e eeuw tot in de 13e eeuw en daarop vervolgens agrarisch landgebruik tot in de 19e eeuw.

* De Kerkstraat is onderdeel van een oud tracÃ© dat via de Houtsestraat, De Kraan in de richting van Heukelom liep. Over de Streepstraat liep eertijds de grens tussen de 'gemeint' (gemeenschappelijke gronden) van Haaren en Tilburg. Ook de naam van het dorp Enschot zelf verwijst naar een grensscheiding: het komt in oude bronnen voor als Endeschit, waarin de woorden 'einde' en 'scheiding' zijn samengevoegd. Ook de Kerkstraat heette vroeger Streepstraat.

* Op de kaarten van Diederik Zijnen (1760\) en Hendrik Verhees (1794\) wordt het tracÃ© van de Streepstraat al aangeduid. De gronden aan weerszijden daarvan zijn in die periode in gebruik als akker\- en weideland.

* Historisch landgebruik: tot het midden van de twintigste eeuw wordt het gebied in de nabijheid van het plangebied benut voor akkerbouw en veeteelt. De Enschotse akkers vormden het noordelijke deel van een zeer oud, langgerekt landbouwgebied tussen Tilburg en Oisterwijk, dat waarschijnlijk al gedurende de ijzertijd was bewoond. In de decennia na 1900 wordt de bebouwing aan de Kerkstraat geleidelijk aan verdicht. En verliezen ook de achterliggende gronden de agrarische functie.

4\.2\.2 Archeologie

* AMK: in of in de directe nabijheid van het plangebied zijn geen terreinen gelegen die zijn opgenomen in de AMK

* IKAW: het plangebied is niet gekarteerd op de IKAW.

* ArWaTi: het plangebied is gebied is gelegen in een zone met een hoge archeologische verwachting.

* Het plangebied heeft een zeer hoge archeologische verwachting vanwege de ligging in de onmiddellijke nabijheid van de middeleeuwse MichaÃ«lskerk enÂ deÂ inzichten over de ontwikkeling van de middeleeuwse bewoning vanaf de 7e eeuw in het rond het dorp Enschot verkregen uitÂ hetÂ recenteÂ archeologisch onderzoek langs de Enschotsebaan, de Burg. Bechtweg en de Streepstraat.

* Gezien de bestaande kennis over het plangebied en omgeving wordt de uitvoering vanÂ de eerste fase van het proces Archeologische Monumentenzorg, namelijk 'klassiek' bureauonderzoek en vooronderzoek in de vorm van boringen ten behoeve van bestemmingsplanÂ als overbodig beschouwd.

* De eerst volgende stap in het AMZ\-proces zijn proefsleuven die in het kader van het opstellen van het bestemmingsplan of als een voorwaarde van de omgevingsvergunning kunnen uitgevoerd worden.

* In 2016 is door SWECO een zogenaamd verstoringsonderzoek uitgevoerd voor het plangebied Kerkstraat 4A te Berkel\-Enschot (SWECO archeologische rapporten 2054\). In het onderzoek wordt geconcludeerd dat ondanks de verstoring door de bouw van de gymzaal naar alle waarschijnlijkheid nog de onderzijde van grotendeels intact esdek aanwezig is en dat de archeologische verwachting in combinatie met intacte vindplaatsen hoog is.

* Vanwege de hoge archeologische verwachting dienen de sloopwerkzaamheden gefaseerd te worden uitgevoerd namelijk bovengrond slopen tot net onder maaiveld en verwijderen van grondverharding (vloeren enz.) en vervolgens ondergrondslopen in het kader van verder archeologisch onderzoek.

4\.2\.3 Cultuurhistoriie, objecten en structuren, historisch groen

In of in de directe nabijheid van het plangebied bevinden zich geen op grond van de Monumentenwet 1988 of de Monumentenverordening gemeente Tilburg beschermde monumenten.

Ten noorden van het plangebied bevindt zich de huidige dorpskern van Enschot met onder meer het uit 1898 daterende rijksmonumentale complex van de Sint Caeciliakerk met Heilig Hartbeeld en de pastorie.

Aan de Enschotsebaan bevindt zich het gemeentelijk monument Enschotsebaan 1\.

Ten oosten van de Kerkstraat bevindt zich de oude dorpskern waarvan als meest markante relict de toren van de voormalige MichaÃ«lskerk (eerste helft 14e eeuw) en enkele boerderijen (19e eeuw) resteren. Ten noorden van het plangebied bevindt zich het omstreeks 1898 opgetrokken complex van de Sint Caeciliakerk met pastorie en Heilig Hartbeeld met aan de kruising Enschotsebaan, Kerkstraat, 't Zwaantje nog enkele boerderijen uit de tweede helft van de 19e eeuw. In de omgevingsvisie 2040 is het gebied rond de samenkomst van Kerkstraat, Enschotsebaan, De Kraan en 't Zwaantje aangeduid als een gebied met cultuurhistorische waarde waaraan zich verschillende rijks\- en gemeentelijke monumenten bevinden.

De bebouwing uit de periode 1850 â 1940 is geÃ¯nventariseerd in het Monumenten Inventarisatie Project (MIP). In het plangebied komen geen panden voor uit die periode. Wel bevinden zich verderop aan de Kerkstraat nog enkele in het MIP opgenomen panden. Dit zijn de woonhuizen op de nrs. 5 (ca. 1890\) en 49\-51 (ca. 1890\), een school op nr. 6 (1954\) en de brandweerkazerne met dienstwoning op nr. 65 (ca. 1955\).

Historische structuren. De Kerkstraat maakt deel uit van een zeer oude doorgaande noord\-zuid verbinding die via de Streepstraat en de Kerkstraat doorliep over 't Zwaantje. Voor de architectuur en stedenbouw uit de periode na de Tweede Wereldoorlog dient onderzoek uit 2005 als basis. In of in de directe nabijheid van het plangebied zijn geen waardevolle panden uit de periode na de Tweede Wereldoorlog aanwezig.

4\.2\.4 Conclusie

Vanuit het oogpunt van cultuurhistorie bestaat geen bezwaar tegen de geplande ontwikkeling. Er worden geen historische objecten of structuren aangetast.

Voor het aspect archeologie wordt geadviseerd vanwege de bestaande bebouwing ten behoeve van het bestemmingsplan een verstoringsonderzoek te laten uitvoeren als alternatief voor een 'klassiek bureauonderzoek' Als blijkt dat de verstoring van het mogelijk archeologisch niveau beperkt is kan ofwel direct een dubbelbestemming Waarde\-Archeologie op het plangebied worden gelegd of een proefsleuvenonderzoek worden uitgevoerd. Dit laatste verdient de voorkeur. Als gevolg van een dubbelbestemming Waarde Archeologie kan ook de uitvoering van proefsleuvenonderzoek als voorwaarde in de omgevingsvergunning worden opgenomen. Ook een gefaseerde sloop dient als voorwaarde opgenomen te worden.

*Bronnen en afkortingen*

* AMK: Archeologische Monumentenkaart

* Archis: Archeologisch informatiesysteem (RCE)

* ArWaTi: Archeologische Waarschuwingskaart Tilburg

* CHW: Cultuurhistorische Waardenkaart

* IKAW: Indicatieve Kaart Archeologische Waarden (RCE)

* MIP: Monumenten Inventarisatie Project

* RAT: Regionaal Archief Tilburg

* RCE: Rijksdienst voor het Cultureel Erfgoed

4\.3 Volkshuisvesting

4\.3\.1 Zorgvuldig ruimtegebruik

Op grond van de provinciale Verordening Ruimte moet de toelichting van een bestemmingsplan een verantwoording bevatten over hoe de voorgenomen planontwikkeling zorgt voor het behoud en de bevordering van de ruimtelijke kwaliteit, en in het bijzonder beantwoordt aan het principe van zorgvuldig ruimtegebruik. Hierna wordt ingegaan op zorgvuldig ruimtegebruik aan de hand van de Ladder voor duurzame verstedelijking.

De gemeente Tilburg maakt samen met zeven andere gemeenten deel uit van de regio Hart\-van\-Brabant. In deze regio maken de gemeenten jaarlijks in het 'Regionaal Ruimtelijk Overleg' (RRO) afspraken met de provincie Noord\-Brabant over de kwantitatieve woningbouwopgave voor een voortschrijdende tienjaarsperiode. Basis hiervoor vormt de periodiek door de provincie uitgebrachte bevolkings\- en woningbehoefteprognose, waarvan de recentste dateert uit 2011\.

In de planperiode tot en met 2021 bedraagt de bouwopgave voor Tilburg ruim 9\.800 woningen. Hiermee wordt voorzien in de natuurlijke aanwas en de huishoudenverdunning van de gemeente, plus in de migratie afkomstig uit de regio (en daarbuiten). Van dit aantal worden 730 woningen ingezet om de programmadoelen in een drietal buurgemeenten tot 2020 te kunnen verwezenlijken.

Zeker tot 2025 behelst de gemeentelijke woningbouwopgave gemiddeld zoân 1\.000 woningen per jaar, dit gecorrigeerd voor circa 200 woningen per jaar sloop. De effectieve vraag \- uitgeoefend door de woonconsument \- ligt momenteel lager als gevolg van de crisis, in verband waarmee een gemeentelijk bouwprogramma van gemiddeld 850 woningen per jaar tot 2020 wordt aangehouden.

Het voorliggende bestemmingsplan voor de Kerkstraat te Berkel\-Enschot betreft een transformatielocatie bedoeld voor de toevoeging van 7 grondgebonden woningen. Met dit plan wordt specifiek invulling gegeven aan de opgave van meer goedkope sociale huurwoningen en versterkt daarmee de woningvoorraad binnen bestaand stedelijk gebied. Hiermee is de regionale behoefte aangetoond en wordt voldaan aan de eerste trede van de Ladder voor duurzame verstedelijking (artikel 3\.1\.6\. Bro).

4\.3\.2 Woonvisie en Kwalitatief Woningbehoefteonderzoek

Het gemeentelijk woonbeleid volgt primair uit de vierjaarlijkse WoonVisie. Hierin komen thema's en trends in het wonen aan de orde, worden actuele knelpunten geduid en worden de woonopgaven voor de komende jaren benoemd. In de WoonVisie is aangegeven dat, ondanks accentverschuiving naar de bestaande woningvoorraad, de nieuwbouwopgave voor Tilburg nog steeds een belangrijk thema is, gegeven de natuurlijke aanwas, gezinsverdunning en immigratie.

Centraal in de WoonVisie \- met de focus op 2020 \- staat de gemeentelijke opgave te voorzien in een compleet en gevarieerd palet aan woonmilieus als basis voor een voldoende gedifferentieerd woningaanbod, zodat zo veel mogelijk inwoners passende woonruimte kunnen vinden. Passend in relatie tot maatschappelijke ontwikkelingen en trends (w.o. demografie, individualisering, zelfredzaamheid \& betaalbaarheid, identiteit/ beleving); dit geldt zowel de woning als de woonomgeving/woonmilieu.

Om meer aansluiting te vinden bij de huidige en toekomstige woonbehoeften/ klantvraag wordt gebruik gemaakt van een woonmilieutypologie. Hierbij wordt primair \- naar analogie van de rijksoverheid \- onderscheid gemaakt in vijf woonmilieus: Centrum\-Stedelijk, Stedelijk\-buiten\-centrum, Groen\-Stedelijk, (Centrum\-)Dorps en Landelijk. Per stadsdeel wordt aangegeven in welke richting het zich moet ontwikkelen om aan de gewenste woonmilieuvariatie te kunnen voldoen. Per stadsdeel (/binnengemeentelijk woningmarktgebied) wordt aangegeven in welke richting het zich moet ontwikkelen om aan de gewenste woonmilieuvariatie te kunnen voldoen.

In het plan voor de Kerkstraat 4a is rekening gehouden met de woonmilieu(differentiatie)opgave, in dit geval het voorzien in de vraag naar en versterking van wonen in een Dorps woonmilieu. Voldoende differentiatie aan woonmilieus is nodig om aan de vraag van de woonconsument tegemoet te kunnen komen. Hiermee wordt basis geboden voor andere aspecten van woningbehoefte en woonkwaliteiten; in dit geval met name die betreffende goedkope sociale woningbouw.

4\.3\.3 Woonkwaliteiten

Naast woonmilieudifferentiatie is meer variatie in het aanbod van nieuwbouwwoningen geboden. Enerzijds komt dit voort uit de maatschappelijke ontwikkelingen als individualisering, ontgroening \& vergrijzing, anderzijds heeft dit te maken met de verander(en)de klantvraag, die ook steeds kwalitatiever van aard is. Aspecten waarop met name sturing plaatsvindt, zijn onder andere het percentage goedkope (huur)woningen, het percentage levensloopbestendige nieuwbouw en het voldoen aan het Politiekeurmerk Veilig Wonen (PkVW).

*Aandeel goedkope (huur)woningen*

Om omvang en spreiding, als ook de kwaliteit van de voorraad aan goedkope/betaalbare huurwoningen optimaal te houden, wordt voor de nieuwbouwopgave zo veel mogelijk een productie\-aandeel van 15% aangehouden, waar nuttig en mogelijk aangevuld met tot 15% goedkope koop (e.e.a. conform de WoonVisie). Deze opgave dient, juist ook vanuit differentiatiebevordering, voornamelijk gerealiseerd te worden op de grotere inbreidings\- en uitleglocaties.

Dit plan is er specifiek op gericht om bij te dragen aan het voorzien in de behoefte aan goedkope sociale huurwoningen. Het precieze aantal is afhankelijk van specificatie van de doelgroep\-behoefte/bewonersvraag.

*Levensloopbestendige nieuwbouw*

De huisvesting van zorgbehoevenden (m.n. ouderen en gehandicapten) is een belangrijk aandachtspunt van het Tilburgse woonbeleid. Een belangrijke doelstelling is dat deze groep zoveel mogelijk gemengd met de overige bevolking kan wonen.

Ter bevordering van de maatschappelijke participatie streeft de gemeente Tilburg er naar dat alle nieuwe woningen zo worden gebouwd dat ze minimaal toegankelijk (bezoekbaar) zijn voor mensen met een fysieke beperking. Verder moeten \- in relatie tot de vergrijzing en de zelfredzaamheid van burgers \- zo veel mogelijk nieuwbouwwoningen 'levensloopbestendig' worden ontwikkeld, dan wel daartoe eenvoudig aanpasbaar zijn. Dat wil zeggen dat de 'primaire ruimten', i.c. woonkamer, keuken, hoofdslaapkamer en badkamer/toilet, gelijkvloers (te maken) zijn op entreeniveau van de woning. Tevens bestaat het streven dat er voldoende welzijns\- en zorgdiensten in de nabijheid zijn, dan wel gerealiseerd worden. Hiertoe is het concept van de servicewijken/woonservicezones ontwikkeld, waarbij woon\-, welzijns\- en zorgdiensten op gebiedsniveau optimaal op elkaar worden afgestemd. Bij nieuwe uitleglocaties dient invulling te worden geven aan dit concept.

In plan Kerstraat 4a is invulling gegeven aan de doelstelling van levensloopbestendige nieuwbouw. Zie voor concrete ontwerphandreikingen de Werkwijzer Levensloopbestendigheid \& toegankelijkheid 2\.0\.

*Politiekeurmerk Veilig Wonen*

Het Politiekeurmerk Veilig Wonen (PkVW) is een keurmerk dat afgegeven wordt voor woningen, complexen en buurten die voldoen aan een voorgeschreven pakket van eisen rond inbraak\- en brandpreventie, sociale veiligheid en leefbaarheid. Het Politiekeurmerk Veilig Wonen bestaat eigenlijk uit twee keurmerken, namelijk een voor nieuwbouw en een voor bestaande bouw.

Als uitgangspunt voor alle nieuwbouwprojecten in Tilburg geldt dat het Politiekeurmerk dient te worden toegepast (i.c. certificering plaatsvindt), zowel op woningniveau, als ook op het niveau van de woonomgeving.

Het plan voor de Kerkstraat 4a zal aan het Politiekeurmerk voldoen.

4\.4 Groen en biodiversiteit

4\.4\.1 Bomennota Tilburg boomT

Bomen staan steeds meer onder druk van de stad. De verwachting is dat in de loop van de tijd steeds meer bomen of zelfs complete bomenstructuren kunnen uitvallen als gevolg van deze stedelijke druk. Dit beeld is onwenselijk. Bomen dienen juist een toegevoegde waarde aan stedelijke ontwikkelingen te bieden. Om er niet te laat achter te komen dat er teveel bomen op cruciale plekken voor stedelijke ontwikkelingen zijn gesneuveld en om een kwalitatief hoogwaardig bomenbestand te behouden is het noodzakelijk om belangrijke zaken rondom bomen goed te regelen en vast te leggen. Om deze reden is de Boomwaardezoneringskaart (Bwz\-kaart) opgesteld, die deel uitmaakt van de Bomennota Tilburg boomT. Deze kaart doet uitspraken over de huidige openbare bomen in het stedelijk gebied van de gemeente Tilburg. Op de Bwz\-kaart worden de boomzones die belangrijk zijn voor de structuur van de stad weergegeven; zones met bomen met een hoofdwaarde, nevenwaarde, basiswaarde of stadsecologie. Voor deze zones zijn criteria opgesteld o.a. met betrekking tot het verlenen van omgevingsvergunningen, onderhoud en beheer en straatbeeld. Door middel van de Bwz\-kaart wordt duidelijk waar er kansen liggen voor openbare bomen; bomen die op de Bwz\-kaart staan krijgen extra bescherming, intensiever onderhoud/beheer, bescherming tegen kap, herplantplicht e.d.

![[image]](i_NL.IMRO.0855.BSP2016027-e001_402004.png "i_NL.IMRO.0855.BSP2016027-e001_402004.png")

Figuur Boomwaardezoneringskaart

De Bwz\-kaart dient gebruikt te worden als basis bij alle nieuwbouw\-, herontwikkelings\- of herstructurerings\- plannen in de bestaande stad waar huidige openbare bomen mee gemoeid zijn. In het bestemmingsplan wordt de Bwz\-kaart aangeduid als Boomwaardekaart. Bomen met een hoofdwaarde, bomen van de 1e categorie en monumentale bomen zijn op een bijlagekaart (Boomwaardekaart) bij dit bestemmingsplan opgenomen. In de regels wordt verwezen naar deze kaart. Bomen met een hoofdwaarde en bomen van de 1e categorie zijn daarop weergegeven als "potentieel waardevolle boom". Monumentale bomen staan als zodanig aangegeven. De juridisch\-planologische bescherming bestaat uit een bouwverbod en een omgevingsvergunningplicht voor het uitvoeren van werken, geen bouwwerken zijnde, en werkzaamheden binnen een straal van respectievelijk 8m en 15m vanuit het hart van de desbetreffende boom.

4\.4\.2 Nota Groen

De Nota Groen, vastgesteld door de gemeenteraad op 19 april 2010, vormt de herziening van de Groenstructuurplannen uit 1992 en 1998\. Tilburg wil zich in de toekomst blijven profileren als een groene stad waar het goed wonen en werken is. Tilburg moet in 2020 een stad zijn waar zowel haar inwoners, bezoekers als bedrijven een aantrekkelijk groene woon\- en werkomgeving hebben en waar de recreatieve omgeving wordt ervaren als een kwaliteit van de gemeente. Tilburg streeft er dan ook naar een kwalitatief hoogwaardige groenstructuur duurzaam te ontwikkelen en deze veilig te stellen binnen de stedelijke context. Om dit te bereiken wil het gemeentebestuur de Tilburgers letterlijk en figuurlijk dichter bij groen brengen. Op hoofdlijnen betekent dit:

1. Inzet op buitenstedelijke groengebieden en het groene netwerk;

2. het tot zijn recht laten komen van de verschillende karakters van het groen (klassiek\-, recreatief\- en natuurlijk groen);

3. het versterken en behouden van het natuurlijk groen.

In 2012 is het bijbehorende Uitvoeringsprogramma Groen en Biodiversiteit vastgesteld.

4\.4\.3 Nota biodiversiteit

Biodiversiteit omvat de totale verscheidenheid van alle levende planten en dieren op aarde. De biodiversiteit neemt wereldwijd af. Het doel van de nota is de biodiversiteit in de gemeente Tilburg te verhogen en beter te beschermen.

De visie is gericht op twee niveaus. Het eerste niveau is de flora en fauna, het tweede niveau is gericht op de

mensen. Voor de flora en fauna wordt ingestoken op drie strategieÃ«n, namelijk vergroten, verbinden en versterken. Voor de realisatie van duurzame habitatnetwerken zal vaak gekozen worden voor een combinatie van deze strategieÃ«n. In de eerste plaats is dat het vergroten van leefgebieden. In de tweede plaats kan een duurzaam netwerk ontstaan door gelijksoortige leefgebieden met elkaar te verbinden. Tenslotte kan ingezet worden op het verbeteren van de kwaliteit van leefgebieden.

Voor de mensen is natuurbeleving vooral ook van belang in de stad. Door middel van de groene lijnen en de groene gebieden in de stad, kunnen we dicht bij huis ook genieten van de natuur. Als de groene lijnen en groene gebieden helemaal op orde zijn kunnen de planten en dieren tot in de tuin of op het balkon waargenomen worden.

In de nota worden vijf verschillende landschapstypen onderscheiden (agrarisch landschap, beekdallandschap, heide\- en boslandschap, landgoederenzone en stedelijk gebied). Per landschapstype wordt een algemene beschrijving gegeven met bijbehorende doelstellingen, maatregelen en knelpunten.

*Doelstellingen nota biodiversiteit*

* De achteruitgang van de biodiversiteit stoppen vanaf 2010, voor het buitengebied Ã©n het bebouwde gebied: in het voorjaar van 2010 is met een nulmeting bepaald aan de hand van de flora en faunagegevens die voor handen zijn. Hierna kan jaarlijks de verandering in de biodiversiteit worden bijgehouden.

* Biodiversiteit 'tot aan de voordeur': biodiversiteit verhogen in het openbaar gebied waardoor het letterlijk tot aan de voordeur/ de voortuin van de bewoners van Tilburg komt.

* In 2020 zijn 50% van alle aangeplante bomen en struiken binnen de bebouwde kom ten gunste van de biodiversiteit: zo veel mogelijk gebruik maken van autochtoon plantmateriaal met een aanvulling van soorten die een bijdrage leveren aan biodiversiteit door middel van bv. nestgelegenheid, voedsel en/of schuilgelegenheid.

4\.4\.4 Maatregelen in het bestemmingsplan

Het nieuwbouwplan houdt voldoende afstand tot de bomen op het parkeerterrein aan de Kerkstraat. Er is een boomeffectanalyse uitgevoerd (Bijlage 1 regels) Getracht wordt een boom op het terrein van de planlocatie in te passen en te behouden. Dit kan mogelijk door de parkeervakken iets in te korten en de woningen een fractie naar achteren te verschuiven. In het uiterste geval wordt gekeken naar de optie kap\- en herplant.

4\.5 Verkeer en parkeren

4\.5\.1 Tilburgs Verkeers\- en Vervoersplan (Mobiliteit in Balans)

Leefbaarheid en bereikbaarheid staan voorop in het Tilburgs Verkeers\- en Vervoersplan (TVVP). Om zich verder te kunnen ontwikkelen moet de stad goed bereikbaar zijn per auto, fiets en openbaar vervoer. De planhorizon van het TVVP is 2015\. De kern van de visie is dat de gemeente Tilburg als volgt wil omgaan met de mobiliteit:

*Algemeen*

De gemeente accepteert een groei van verkeer. Echter, de groei mag zich niet overal in dezelfde mate voordoen: groei van het autoverkeer wordt alleen geaccommodeerd op het hoofdnet, waar de verkeersfunctie voorop staat. In de tussenliggende verblijfsgebieden is wonen, werken en winkelen het belangrijkst en moet het verkeer zich daaraan aanpassen. Het gebruik van fiets en openbaar vervoer wordt blijvend gestimuleerd. Tevens dient er meer samenhang te komen tussen de verschillende vervoerswijzen.

Alle vervoerwijzen moeten een rol kunnen spelen om de groei van de mobiliteit op te vangen. In de stad moeten openbaar vervoer en fiets een belangrijke rol spelen. Deze rol spelen zij ook als schakel in een vervoersketen. Voorwaarde voor succesvol ketenvervoer is een goede samenhang tussen deze vervoerwijzen. De gemeente heeft voor de verschillende vervoerwijzen hoofdnetten vastgesteld, waar een verdere groei van verkeer kan worden opgevangen (hoofdnet auto, hoofdnet openbaar vervoer, hoofdnet fiets, hoofdnet goederenvervoer). Op deze hoofdnetten wordt een goede doorstroming bevorderd. Tevens stelt de gemeente een basisprioriteit vast voor situaties waar de hoofdnetten elkaar kruisen. Voor deze hoofdnetten blijven duidelijke kaders gelden vanuit leefbaarheid en veiligheid.

*Autoverkeer*

Bij de vormgeving van het hoofdnet autoverkeer is het principe 'van binnen naar buiten' leidend. Daarbij worden in de stad drie verkeersringen onderscheiden: de Cityring om de binnenstad, de ringbanen en tangenten/rijkswegen. Verkeer dat niet thuishoort op (delen van) een ring wordt gestuurd naar een ring van hogere orde.

Voor de ringbanen wordt een studie naar een aangepaste regelstrategie (herwaardering) uitgevoerd. Deze studie naar een betere benutting moet leiden tot uitvoering van maatregelen die de doorstroming op de ringbanen en invalswegen verbetert. Sinds 2010 wordt dynamisch verkeersmanagemental ingezet om de doorstroming te optimaliseren.

*Parkeren*

Bij vestiging van nieuwe functies en intensivering van bestaande functies worden de parkeernormen en bijbehorend processchema gehanteerd zoals omschreven in de notitie Parkeernormen Tilburg 2011, vastgesteld juni 2012\.

*Goederenvervoer*

Tot 2015 groeit het goederenvervoer sterk. Tilburg heeft de ambitie om de regionale functie in overslag en logistiek verder uit te bouwen. Hierbij wordt ernaar gestreefd dat het goederenvervoer het stedelijk wegennet zo beperkt mogelijk belast. De tangenten zullen zo aantrekkelijk moeten zijn ten opzichte van de ringbanen dat het goederenvervoer vanzelf voor deze route kiest. Goederenvervoer over de weg met een herkomst of bestemming in de regio Tilburg moet waar mogelijk worden afgewikkeld om de stad Tilburg heen. De huidige overslagvoorzieningen zijn gevestigd op bedrijventerrein Loven. Daarnaast maakt een aantal bedrijven gelegen aan het Wilhelminakanaal rechtstreeks gebruik van vervoer over water. Tilburg streeft ernaar om de beschikbare multimodale voorzieningen te behouden en bij toenemende vraag verder uit te bouwen. De gemeente ontwikkelt hiertoe een hoofdnet goederenvervoer waarmee een goede uitwisseling tussen vervoerwijzen mogelijk wordt.

*Mobiliteitsmanagement*

Om de automobiliteit te beperken probeert de gemeente Tilburg de vraag te beÃ¯nvloeden. Hierbij moet gedacht worden aan het verbeteren van het openbaar vervoer en fietsvoorzieningen en het vergroten van overstapmogelijkheden tussen vervoerwijzen. Daarnaast wordt aan vraagbeÃ¯nvloeding gedaan door het autoverkeer te reguleren via het doorrekenen van kosten of het opleggen van restricties (bijv. parkeerbeleid). Naast de inzet van de gemeente kunnen vooral bedrijven het nodige doen om de vervoerwijzekeuze voor hun medewerkers en/of bezoekers te beÃ¯nvloeden. Dit begint al bij de locatiekeuze van een bedrijf. De gemeente stimuleert de aandacht voor vervoermanagement. Via de wet worden eisen gesteld aan milieuprestaties door bedrijven, onder meer op het vlak van vervoer. De gemeente handhaaft door te controleren op de gestelde eisen. De gemeente stimuleert, faciliteert en handhaaft de uitvoering van vervoermanagement ten aanzien van bedrijven met een grote vervoersstroom, bedrijven in de oude stad (binnen\- en aan de ringbanen) en bedrijven op nieuwe bedrijventerreinen.

4\.5\.2 Analyse plangebied

Er worden 7 woningen gerealiseerd. Volgens de parkeernormen zijn er dan 12 parkeerplaatsen benodigd (7 woningen x 1,7 parkeerplaats per woning \= 11,9\). Hiervan zijn circa 4 parkeerplaatsen nodig voor bezoekersparkeren. Er worden 6 langsparkeerplaatsen aangelegd aan de voorzijde van de nieuw te bouwen woningen. Daarnaast biedt het parkeerterrein aan de Kerkstraat voldoende capaciteit om het parkeertekort van 6 parkeerplaatsen op te vangen. Dit blijkt uit een parkeeronderzoek uitgevoerd in oktober/november 2016\.

*Verkeersveiligheid*

Het plangebied sluit aan op een parkeerplein dat vervolgens weer aansluit op de Kerkstraat met een erftoegangsfunctie met een 30 km/uur snelheidsregime. Het beperkte aantal woningen zal een te verwaarlozen extra hoeveelheid gemotoriseerd verkeer genereren. De verkeersveiligheid is hiermee gewaarborgd.

Hoofdstuk 5 Milieuaspecten

Dit hoofdstuk geeft weer hoe milieuaspecten een rol hebben gespeeld bij het opstellen van het voorliggende bestemmingsplan.

5\.1 Milieuhinder bedrijven

Bij het beoordelen van (binnen het plangebied of elders gelegen) de bedrijven welke invloed hebben op het plangebied, is gebruik gemaakt de VNG\-brochure Bedrijven en Milieuzonering. De VNG brochure is een richtlijn en vormt geen wettelijk kader. Er is voor deze richtlijn gekozen omdat er verder geen goede andere richtlijnen of kaders voorhanden zijn om milieuzonering goed in ruimtelijke plannen af te wegen. In de VNG\-uitgave staan richtafstanden voor geur, stof, geluid en gevaar die gebaseerd zijn op een âgemiddeldâ modern bedrijf. Deze richtafstanden gelden vanaf de perceelsgrens (of de opslagvoorziening of installatie) tot aan de gevel van woningen in een Â´rustige woonwijkÂ´. Indien het bedrijf afwijkt door grootte, technische voorzieningen et cetera is het mogelijk om gemotiveerd af te wijken van de (indicatieve) afstanden.

Het plangebied ligt aan een gemengde lintbebouwing met daarachter een rustige woonwijk. Aan de zuidzijde van het perceel ligt nu nog een Maatschappelijke bestemming in verband met de basisschool. Inmiddels is er een bestemmingsplan in procedure gebracht om deze bestemming te wijzigen naar Wonen. De basisschool is inmiddels verplaatst en op de vrijkomende locatie is ook woningbouw gepland.

Aan de noordzijde van het perceel, ter plaatse van de kerk, ligt ook een bestemming Maatschappelijk met de aanduiding religie. In het vigerend bestemmingsplan zijn er naast de kerk ook andere maatschappelijke functies mogelijk die te zwaar zijn met het oog op de omliggende woningen. De richtafstanden van deze functies liggen over de nieuwe woningen. Omdat de kerk nu al is omringd door woningen kunnen niet meer alle functies gerealiseerd worden. De verwachting is dat het moederplan binnen een paar jaar geactualiseerd zal worden. Op basis van de huidige inzichten wordt de bestemming Maatschappelijk in nieuwe plannen al anders gedefinieerd dan in het vigerende plan. Bij de actualisatie zal de bestemming Maatschappelijk dan ook aangepast worden waarbinnen het huidige gebruik mogelijk blijft en zodat er ook voor de toekomst een goed woon\- en leefklimaat gegarandeerd kan worden.

5\.2 Externe veiligheid

5\.2\.1 Inleiding

Externe veiligheid beschrijft de risico's die kunnen ontstaan als gevolg van opslag of handelingen met gevaarlijke stoffen. Dit heeft betrekking op inrichtingen (bedrijven), transportroutes en buisleidingen. Omdat de gevolgen bij een calamiteit groot kunnen zijn, is in wetgeving bepaald wanneer risico's verantwoord moeten worden. Deze zogenoemde verantwoordingsplicht betekent dat in ruimtelijke procedure de keuzes moeten worden onderbouwd Ã©n verantwoord door het bevoegd gezag. Hierbij geeft het bevoegd gezag aan in te stemmen met de risico's en de betreffende situatie aanvaardbaar te vinden. De volgende besluiten zijn van belang bij ruimtelijke procedures:

* Besluit externe veiligheid inrichtingen (Bevi) van 2004 (sindsdien enkele keren aangepast);

* Besluit externe veiligheid transportroutes (Bevt) van 1 april 2015;

* Besluit externe veiligheid buisleidingen (Bevb) van 1 januari 2011\.

Daarnaast heeft de gemeente Tilburg een beleidsvisie externe veiligheid vastgesteld met de titel "Veilig en verantwoord ontwikkelen".

5\.2\.2 Verantwoordingsplicht

Bij het opstellen van een bestemmingsplan moet worden beschreven of een ontwikkeling ligt in het invloedsgebied van een risicobron. Per risicobron (transportas, buisleiding of inrichting) is in een besluit vastgelegd wanneer de verantwoordingsplicht moet worden ingevuld en is de inhoud van de verantwoording bepaald.

In Bijlage 1 Inventarisatie van risicobronnen en verantwoording zijn de risicobronnen die relevant zijn (binnen het invloedsgebied liggen) geÃ¯nventariseerd. Uit de inventarisatie blijkt dat het plangebied ligt in het invloedsgebied van de spoortrajecten Tilburg \- Vught, Tilburg \- Boxtel en Breda \- Tilburg en de Rijkswegen A65/N65 en A58\. De verantwoordingsplicht is hiervoor ingevuld en opgenomen in voornoemde bijlage.

5\.2\.3 Beleidsvisie externe veiligheid

In de beleidsvisie externe veiligheid wordt het gebied waarin de ontwikkelingslocatie aan de Kerkstraat 4a ligt aangemerkt als een luw gebied. Binnen een luw gebied gelden de volgende voorwaarden:

* Kwetsbare objecten zijn overal mogelijk;

* Geschikt voor bijzonder kwetsbare functies/objecten;

* Bestaande risicovolle inrichtingen en kwetsbare objecten zijn onder voorwaarden mogelijk;

* Bevi\-inrichtingen zijn niet mogelijk;

* Beheersbaarheid gericht op effecten van mogelijke calamiteiten op orde.

Aan bovengenoemde randvoorwaarden wordt voldaan. De ruimtelijke ontwikkeling is niet strijdig met het gemeentelijke externe veiligheidsbeleid.

5\.2\.4 Conclusies en restrisico

Het plangebied ligt binnen het invloedsgebied van vijf transportroutes gevaarlijke stoffen. Personen in het plangebied worden aan externe veiligheidsrisico's blootgesteld, ook na maatregelen. Vanwege de ligging van het bestemmingsplan binnen het invloedsgebied van deze risicobronnen is de verantwoordingsplicht ingevuld (zie Bijlage 1 Inventarisatie van risicobronnen en verantwoording). Bij de verantwoording is gebruik gemaakt van het standaard advies van de brandweer Midden\-en West\-Brabant, zoals te vinden in Bijlage 2 Standaardadvies brandweer.

Uit het bovenstaande worden de volgende relevante conclusies getrokken:

* Er bevinden zich geen PR 10\-6\-contouren van risicobronnen binnen het plangebied;

* Aangezien het plan op \>600 meter van de relevante transportroute ligt, neemt het groepsrisico van deze risicobron in de toekomstige situatie niet toe;

* De bereikbaarheid van het plangebied is goed;

* Goede communicatie kan een bijdrage leveren aan de zelfredzaamheid van personen. In Tilburg vindt communicatie plaats via de Risicokaart, en de risicocommunicatie\-campagne Denk Vooruit;

* Het plangebied ligt in het dekkingsgebied van de WAS\-installatie (Waarschuwings\- en alarmeringssysteem), dit biedt de mogelijkheid de bewoners tijdig te waarschuwen;

* De aanwezigen kunnen het plangebied goed ontvluchten;

* Bij een incident met een toxische wolk is binnen schuilen vaak de beste oplossing. Bij mechanische ventilatie heeft het de voorkeur dat deze in de meterkast kan worden uitgezet. Hiermee is langdurig verblijf inpandig bij een toxische wolk mogelijk;

* De brandweer voldoet aan de opkomsttijd conform het dekkings\- en spreidingsplan.

Het bevoegd gezag accepteert de externe veiligheidsrisico's en neemt de verantwoording voor het groepsrisico.

5\.3 Vuurwerk

Binnen het bestemmingsplan zijn geen bestaande verkooppunten en opslagen van consumentenvuurwerk en opslagen van professioneel vuurwerk aanwezig. Burgemeester en wethouders kunnen voor nieuw te vestigen verkoopruimten en opslagen van consumentenvuurwerk en ten behoeve van het uitbreiden, verbouwen en/of verplaatsen van bestaande (buffer)bewaarplaatsen onder voorwaarden ontheffing verlenen van het bestemmingsplan. Bij nieuwvestiging van vuurwerkverkooppunten en/of opslag van consumentenvuurwerk wordt te allen tijde als voorwaarde opgenomen dat de veiligheidscontour zoals opgenomen in het Vuurwerkbesluit op het eigen perceel gesitueerd dient te zijn tenzij de veiligheidscontour zich uitstrekt over openbaar gebied en hierbij geen sprake is van kwetsbare en/of geprojecteerde kwetsbare objecten. Op basis van de veiligheidsafstanden in het Vuurwerkbesluit (Besluit van 22 januari 2002, Staatsblad 33 (2002\), houdende nieuwe regels met betrekking tot consumenten\- en professioneel vuurwerk) is het niet mogelijk om professioneel vuurwerk op te slaan (en te bewerken) in Tilburg. Er wordt daarom geen medewerking verleend aan nieuwvestiging van vuurwerkbedrijven van professioneel vuurwerk.

5\.4 Geluid

Sinds het einde van de jaren zeventig vormt de Wet geluidhinder (Wgh) het juridische kader voor het Nederlandse geluidbeleid. De Wgh bevat een uitgebreid stelsel van bepalingen ter voorkoming en bestrijding van geluidhinder door wegverkeer, railverkeer en industriÃ«le activiteit. Het stelsel is gericht op het voorkomen van nieuwe geluidgehinderden.

5\.4\.1 Wegverkeerslawaai

Binnen het plangebied zijn geen geluidgevoelige bestemmingen gelegen die binnen de zones van wegen liggen, zoals bedoeld in hoofdstuk VI van de wet ("zones langs wegen"). De normen uit de Wet geluidhinder zijn hierdoor formeel niet van toepassing.

Vanuit het principe van een 'goede ruimtelijke ordening' is een berekening uitgevoerd naar de optredende geluidbelasting vanwege de omliggende 30km/u wegen (o.a. Kerkstraat). In figuur 3 is de berekende geluidcontour weergegeven.

![[image]](i_NL.IMRO.0855.BSP2016027-e001_402005.png "i_NL.IMRO.0855.BSP2016027-e001_402005.png")

Figuur 3 \- geluidsbelasting wegverkeer Lcum 7,5m excl. aftrek 110g Wgh 58\-59 dB

Uit de berekening blijkt dat de gecumuleerde geluidbelasting op een waarneemhoogte van 7,5 meter ten hoogste 59dB bedraagt. Hierbij is nog geen rekening gehouden met de afschermende werking van de toekomstige woonbebouwing. Vanuit geluid zal er sprake zijn van een acceptabel woon\- en leefklimaat.

5\.4\.2 Railverkeerslawaai

Binnen het plangebied zijn geen geluidgevoelige bestemmingen gelegen binnen de zone van het spoortraject Tilburg\-Breda/Tilburg\-Eindhoven/Tilburg\-'s\-Hertogenbosch. De normen uit hoofdstuk VII ("zones langs spoorwegen") van de Wet geluidhinder zijn hierdoor niet van toepassing.

5\.4\.3 Industrielawaai

In het plangebied is de vestiging uitgesloten van bedrijven die vallen onder Onderdeel D van Bijlage I van het Besluit omgevingsrecht. Hoofdstuk V "Zones rond industrieterreinen" van de Wet geluidhinder is hierdoor niet van toepassing.

5\.4\.4 Luchtvaartlawaai

Als gevolg van de nabijheid van het militaire vliegveld Gilze\-Rijen gelden in delen van Tilburg geluidzones (de zogenaamde Ke\-zones). Deze zones liggen niet over het plangebied.

5\.5 Lucht

Het doel van de Wet luchtkwaliteit (opgenomen in hoofdstuk 5, titel 2 van de Wet milieubeheer) is het beschermen van mens en milieu tegen de negatieve effecten van luchtverontreiniging. Het besluit is primair gericht op het voorkomen van effecten op de gezondheid van mensen. De grenswaarden voor zwaveldioxide, stikstofdioxide en stikstofoxiden, zwevende deeltjes (PM10; fijnstof), lood, koolmonoxide en benzeen geven het kwaliteitsniveau van de buitenlucht aan dat op een gegeven tijdstip moet zijn bereikt en daar waar het juiste kwaliteitsniveau al aanwezig is, zoveel mogelijk in stand moet worden gehouden.

De bestemmingen in het plangebied zijn getoetst aan de luchtkwaliteitsnormen uit hoofdstuk 5, titel 2 van de Wet milieubeheer. Het plan voorziet in de realisatie van 7 woningen. Hierdoor kan het plan worden gekenmerkt als een "niet in betekenende mate"\-project, zoals bedoeld in het *Besluit niet in betekenende mate bijdragen (luchtkwaliteitseisen)*. Er zijn geen luchtgevoelige bestemmingen, zoals bedoeld in het *Besluit gevoelige bestemmingen (luchtkwaliteitseisen)*. Vanuit de Wet milieubeheer bestaat dan ook geen bezwaar tegen dit plan.

5\.6 Geur

5\.6\.1 IndustriÃ«le geur

In en om het plangebied is geen zware industrie toegestaan. Hier zal dus ook geen sprake zijn van industriÃ«le geurhinder.

5\.6\.2 Agrarische geur

In en om het plangebied zijn geen agrarische bedrijven toegestaan. Hier zal dus ook geen sprake zijn van agrarische geurhinder.

5\.7 Bodem

In het belang van de bescherming van het milieu zijn, ten einde de bodem te beschermen, regels gesteld in de Wet bodembescherming (Wbb). De wet is van toepassing op bestemmingsplannen die nieuwe ruimtelijke ontwikkelingen mogelijk maken zoals bijvoorbeeld stedelijke uitleggebieden, stedelijke herstructurering of herontwikkelingsopgaven, waarbij het gebruikelijk is om in de toelichting nader in te gaan op eventuele verontreinigingsituaties op basis van een uitvoerig bodemonderzoek.

5\.7\.1 Bodembeleid gemeente Tilburg: in goede aarde

In deze nota valt te lezen hoe de gemeente Tilburg te werk gaat bij bodemsanering in Tilburg. De nota is opgebouwd uit vier delen, respectievelijk de hoofdlijnen van het beleid, het gemeentelijk beleid verder uitgewerkt, het maatregelenprogramma en het meerjarenprogramma bodemsanering.

5\.7\.2 Analyse plangebied

Op basis van reeds uitgevoerde bodemonderzoeken op onverdachte terreinen is de Tilburgse bodemkwaliteitskaart vastgesteld. Op de Tilburgse bodemkwaliteitskaart worden bodemkwaliteitszones onderscheiden. Per bodemkwaliteitszone is de gemiddelde bodemkwaliteit vastgesteld.

![[image]](i_NL.IMRO.0855.BSP2016027-e001_402006.png "i_NL.IMRO.0855.BSP2016027-e001_402006.png")![[image]](i_NL.IMRO.0855.BSP2016027-e001_402007.png "i_NL.IMRO.0855.BSP2016027-e001_402007.png")

*Figuur 5 \- bodemkwaliteitszone*

Figuur 5 geeft weer dat het bestemmingsplangebied is gelegen in de bodemkwaliteitszone wonen. De functie geeft een maat aan. Afgegraven grond met klasse wonen kan alleen toegepast worden binnen andere percelen met de klasse wonen. Het geeft tevens een indicatie van de globale kwaliteit. Grond met klasse wonen wordt over het algemeen beschouwd als licht verontreinigde grond, terwijl er bijvoorbeeld bij de klasse 'industrie' matige verhoogde en hogere concentraties kunnen worden gemeten.

De locatie is op 17 december 2014 onderzocht door Geofox\-Lexmond. Uit dit verkennend bodemonderzoek is naar voren gekomen dat zowel in de boven\- als de ondergrond geen stoffen aangetroffen zijn in gehalten boven de betreffende achtergrondwaarden. In het grondwater zijn barium, nikkel en xylenen aangetoond in concentraties (net) boven de betreffende streefwaarden.

*Dempingen*

Uit historisch onderzoek is gebleken dat er op locatie geen dempingen hebben gelegen.

*Ondergrondse tank*

Uit historisch onderzoek is gebleken dat er op de locatie geen ondergrondse tank aanwezig is geweest.

5\.7\.3 Conclusie

De resultaten van het actuele bodemonderzoek (17\-12\-2014\) vormen geen milieuhygiÃ«nische belemmeringen voor de voorgenomen herontwikkeling en/of het verkrijgen van een bouwvergunning, maar op de locatie zal de bestaande gymzaal gesloopt worden. Daarom wordt geadviseerd na de sloop een nieuw bodemonderzoek uit te voeren.

5\.8 Natuur en ecologie

5\.8\.1 Wettelijke kaders

De bescherming van de natuur is in Nederland wettelijk vastgelegd in de Natuurbeschermingswet en de Flora\- en faunawet. Deze wetten vormen een uitwerking van de Europese Vogelrichtlijn en Habitatrichtlijn. Daarnaast vindt beleidsmatig bescherming van natuurwaarden plaats in het Nationaal Natuurnetwerk (voorheen bekend als ecologische hoofdstructuur \- EHS), die is geÃ¯ntroduceerd in het âNatuurbeleidsplanâ (1990\) van het Rijk en op provinciaal niveau in de Structuurvisie en Verordening ruimte is vastgelegd.

*Natuurbeschermingswet*

De Natuurbeschermingswet heeft betrekking op de Europees beschermde Natura\-2000\-gebieden en de beschermde natuurmonumenten. De Vogelrichtlijn\- en Habitatrichtlijngebieden worden in Nederland gecombineerd als Natura 2000\-gebieden aangewezen. Als er n.a.v. projecten, plannen en activiteiten mogelijkerwijs significante effecten optreden, dienen deze vooraf in kaart gebracht en beoordeeld te worden. Projecten, plannen en activiteiten die mogelijk een negatief effect hebben op de aangewezen natuurwaarden van een Natura 2000\-gebied (of Beschermd Natuurmonument) zijn vergunning plichtig. Als significante effecten aan de orde zijn, wordt slechts onder zeer strikte voorwaarden een vergunning verleend.

*Flora\- en faunawet*

De Flora\- en faunawet heeft betrekking op alle in Nederland in het wild voorkomende zoogdieren, vogels, reptielen en amfibieÃ«n en op een aantal vissen, ongewervelde diersoorten en vaatplanten. Voor alle plant\- en diersoorten geldt een zorgplicht. Deze zorgplicht houdt in dat de initiatiefnemer dat wat redelijkerwijs mogelijk is doet of nalaat om schade aan soorten te voorkomen of zoveel mogelijk te beperken. Voor de wettelijk beschermde soorten gelden bovenop de zorgplicht verbodsbepalingen voor schadelijke ingrepen. Voor het beoordelen van ruimtelijke ingrepen zijn de soorten ingedeeld in drie tabellen. Voor soorten uit tabel 1 geldt een algemene vrijstelling bij ruimtelijke ontwikkelingen. Komen soorten van tabel 2 of 3 voor dan is de eerste vraag of de voorgenomen activiteit effecten heeft op de beschermde soorten. Treden er effecten op dan dient er gekeken te worden of er mitigerende maatregelen getroffen kunnen worden om de functionaliteit van de voortplantings\- en/of vaste rust\- en verblijfplaats te garanderen. Als passende maatregelen niet mogelijk zijn dan dient er een ontheffing aangevraagd te worden. Voor soorten van 'tabel 2' is een ontheffing niet nodig wanneer gewerkt wordt conform een door het Rijk goedgekeurde gedragscode. Vogels vormen een afzonderlijke categorie. Van deze soortgroep is een lijst opgesteld met soorten waarvan de nesten jaarrond beschermd zijn.

*Verordening Ruimte 2014*

De provinciale groenstructuur bestaande uit het Natuurnetwerk Brabant (NNB) en Groenblauwe Mantel is ruimtelijk vastgelegd in de Verordening ruimte 2014\. Het Natuurnetwerk Brabant is een robuust netwerk van natuurgebieden en tussenliggende verbindingszones. Dit netwerk bestaat uit bestaande natuurgebieden, nieuw aan te leggen natuur en verbindingszones tussen de gebieden. Ook de beheersgebieden voor agrarisch natuurbeheer behoren tot het Natuurnetwerk. De feitelijke beleidsmatige gebiedsbescherming vindt plaats via de uitwerking van het provinciaal beleid in de gemeentelijke bestemmingsplannen.

De groenblauwe mantel vormt het gebied tussen het kerngebied groenblauw en het agrarisch gebied, alsook het stedelijk gebied. Het kerngebied groenblauw wordt ommanteld om kernen te versterken en te verbinden. De groenblauwe mantel bestaat overwegend uit multifunctioneel landelijk gebied met grondgebonden landbouw. Binnen de groenblauwe mantel zijn ook de zogenaamde beheersgebieden van het Natuurnetwerk Nederland opgenomen. Het beleid binnen de groenblauwe mantel is gericht op het behoud en vooral de ontwikkeling van natuur, watersysteem en landschap. De groenblauwe mantel geeft ook ruimte voor de ontwikkeling van gebruiksfuncties, zoals landbouw en recreatie, mits deze bijdragen aan de kwaliteiten van natuur, water en landschap: de âja\-mitsbenaderingâ. De groenblauwe mantel biedt echter geen ruimte voor stedelijke ontwikkeling of de ontwikkeling van nieuwe (kapitaal)intensieve vormen van recreatie en landbouw.

*Wet Natuurbescherming*

Op 1 januari 2017 is de Wet Natuurbescherming in werking getreden. Deze wet vervangt de Flora\- en faunawet, Natuurbeschermingswet en Boswet. De Wet Natuurbescherming bestaat uit een onderdeel soortenbescherming (ter vervanging van de Flora\- en faunawet) en een onderdeel gebiedsbescherming (ter vervanging van de Natuurbeschermingswet). De Wet Natuurbescherming voorziet in een meer directe doorvertaling en interpretatie van de Europese Vogel\- en Habitatrichtlijn en andere internationale verdragen en overeenkomsten. Daarnaast verschuift onder de nieuwe wet het bevoegd gezag van het rijk naar de provincies.

Onder de Wet Natuurbescherming verandert de bescherming van Natura 2000\-gebieden slechts beperkt ten opzichte van de Natuurbeschermingswet. Het onderdeel soortenbescherming verandert echter wezenlijk ten opzichte van de huidige Flora\- en faunawet. Ten eerste zijn de soortenlijsten en indeling in beschermingsstatus van veel soorten veranderd. Met uitzondering van vogels gelden voor beschermde soorten slechts twee categorieÃ«n, namelijk nationaal beschermd en internationaal beschermd. De bescherming van soorten kan per provincie gaan verschillen. Provincies hebben de bevoegdheid om bij provinciale verordening vrijstelling te verlenen voor nationaal beschermde soorten. Er is dan geen ontheffing nodig voor werkzaamheden. Provincie Noord\-Brabant heeft nog geen verordening hiervoor vastgesteld. De verbodsbepalingen in de Wet Natuurbescherming zijn anders geformuleerd dan in de Flora\- en faunawet. De toetsing van effecten op beschermde soorten zal daardoor waarschijnlijk veranderen. De gevolgen van de gewijzigde formuleringen zal uit jurisprudentie moeten blijken.

5\.8\.2 Analyse plangebied

*Natuurbeschermingswet*

Het plangebied ligt op ruime afstand van wettelijk beschermde natuurgebieden. Het dichtstbijzijnde Natura 2000\-gebied betreft Kampina \& Oisterwijkse Vennen op 2,4 km afstand. Gezien deze afstand en de zeer beperkte externe invloed van de geplande ontwikkeling kunnen negatieve effecten op dit Natura 2000\-gebied op voorhand redelijkerwijs worden uitgesloten.

*Natuurbescherming in Verordening Ruimte 2014*

Het plangebied ligt buiten het Natuurnetwerk Brabant (voorheen Ecologische Hoofdstructuur) en de Groenblauwe Mantel, zoals begrensd op de kaarten van de Verordening Ruimte. De dichtstbijzijnde gebieden die tot het Natuurnetwerk Brabant behoren, liggen op circa 1,2 km van het plangebied. Externe effecten op het Natuurnetwerk Brabant, zoals benoemd in artikel 5\.1 lid 6 van de Verordening Ruimte, zijn gezien deze afstand en de zeer beperkte externe invloed van de geplande ontwikkeling redelijkerwijs uit te sluiten.

*Flora\- en faunawet*

Het plangebied is tijdens een verkennend veldbezoek beoordeeld op de geschiktheid voor gebouw bewonende diersoorten zoals vleermuizen, huismus en gierzwaluw. Het gebouw heeft een plat dak, zodat nestplaatsen onder dakpannen ontbreken. Ook dak\- en gevelbetimmeringen waarachter vleermuizen kunnen wegkruipen, ontbreken. Het gebouw is voorzien van spouwmuren en enkele open stootvoegen. Deze openingen zijn echter smaller dan 1 cm en verstopt met spinnenwebben, waardoor het voorkomen van vleermuizen in de spouwen redelijkerwijs kan worden uitgesloten.

Op het parkeerterrein voor het gebouw staan platanen. In deze bomen kunnen vogels tot broeden komen. Het gaat daarbij om vogelsoorten waarvan de nesten uitsluitend gedurende de broed\- en nestperiode beschermd zijn. Vaste, jaarrond beschermde nesten zoals roofvogel\- en roekennesten zijn niet aanwezig. Negatieve effecten op broedende vogels dienen te worden voorkomen door begroeiingen waarin vogels kunnen nestelen te verwijderen buiten het broedseizoen. De periode van 15 maart tot 15 juli wordt over het algemeen beschouwd als broedseizoen. De Flora\- en faunawet kent echter geen standaardperiode voor het broedseizoen, het gaat erom of er een broedgeval is. De genoemde periode kan daarom slechts als vuistregel worden gehanteerd.

Voor overige soortgroepen geldt dat het plangebied uitsluitend geschikt is als vaste rust\- en verblijfplaats van soorten van het lichtste beschermingsniveau (tabel 1 van de Flora\- en faunawet). Voor deze soorten geldt een algemene vrijstelling van de verbodsbepalingen van de Flora\- en faunawet bij ruimtelijke ingrepen. Ten slotte is voor alle soorten de wettelijke zorgplicht voor flora en fauna van kracht. In het kader van de zorgplicht zijn echter geen specifieke voorzorgsmaatregelen verbonden aan dit plan.

5\.8\.3 Conclusie

Vanuit de Natuurbeschermingswet zijn geen beperkingen of voorwaarden aan het plan verbonden. Ook vanuit de natuurbeschermingsregels uit de Verordening Ruimte (Natuurnetwerk Brabant en Groenblauwe Mantel) zijn geen beperkingen of voorwaarden aan het plan verbonden.

Het bestemmingsplan kan in overeenstemming met de Flora\- en faunawet worden uitgevoerd, mits begroeiingen waarin vogels kunnen nestelen worden verwijderd buiten het broedseizoen.

Hoofdstuk 6 Wateraspecten

6\.1 Bestaand watersysteem

Het Tilburgs stedelijke watersysteem is omschreven in het verbreed Gemeentelijk Rioleringsplan (vGRP) 2016\-2019\. De gebiedskenmerken van dit plangebied zijn de in de bestaande situatie in tabel 1 weergegeven.

| Kenmerk | In plangebied |

| --- | --- |

| Stroomgebied | Voorste Stroom |

| Waterbeheerders | Stedelijk watersysteem: gemeente Tilburg Zuivering afvalwater: waterschap De Dommel Oppervlaktewater: waterschap De Dommel |

| Bruto oppervlakte | 1\.149mÂ² |

| Terreinhoogte | \+12,25 \- 12,5m NAP |

| Gemiddeld hoogste grondwaterstand (GHG) | Ca. \+11,25m NAP |

| Ontwateringdiepte | 1,0 \- 1,25m |

| Bodem | Zwakzandige leemlenzen dikker dan 1m |

| Riolering | gemengd stelsel |

| Afkoppelgebied | Niet van toepassing |

| Oppervlaktewater | n.v.t. |

| Keur beschermde gebieden | Niet relevant |

*Tabel 1 \- gebiedskenmerken*

Het afvalwater en het regenwater worden gecombineerd ingezameld en getransporteerd tot de zuiverings\- installatie Tilburg. Bij hevige neerslag treden de riooloverstorten in werking; het met regenwater verdunde afvalwater wordt geloosd op het oppervlaktewater.

De referentiesituatie wat de afvoerende oppervlakten betreft is de bestaande situatie. In tabel 2 zijn de bestaande afvoeroppervlakten bij benadering weergegeven.

| Oppervlakten \* | Niet\-afvoerende oppervlakte (mÂ²) | Afvoerende oppervlakte (mÂ²) | Totaal  (mÂ²) |

| --- | --- | --- | --- |

| Dak | 0 | 460 | 460 |

| Verharding particulier | 324 | 0 | 324 |

| Openbare ruimte | 366 | 0 | 366 |

| Open water(berging) | 0 | 0 | 0 |

| Totaal (mÂ²) | 690 | 460 | 1\.150 |

*Tabel 2 \- afvoerende oppervlakten in de bestaande referentiesituatie (bron: gbk\-T en luchtfoto)*

6\.2 Beleidskader

Het waterschap De Dommel heeft het Waterbeheerplan 'Waardevol Water' 2016 \- 2021 vastgesteld. Tevens is het Provinciale Milieu en Waterplan 2016 \- 2021 door de provincie Noord Brabant vastgesteld. Beide plannen lopen parallel met de 2e termijn van de Kaderrichtlijn Water. Het Waterbeheerplan is opgesteld vanuit de insteek van het waterschap: samen met gebruikers en (maatschappelijke) organisaties meer waarde geven aan water. Dit doet het waterschap vanuit vier uitgangspunten: 1\) beekdalbenadering; 2\) gebruiker centraal; 3\) samen sterker; 4\) gezonde toekomst. Naast dit beheerplan beschikt het waterschap over verschillende beleidsregels en van de Keur waterschap De Dommel (datum intrede 1 maart 2015\), die van belang is voor eventuele ontwikkelingen.

Het waterbeleid van de gemeente Tilburg in het vGRP 2016\-2020, vastgesteld november 2016\. Bij de totstandkoming van dit beleid zijn de waterbeheerders nauw betrokken. De Omgevingsvisie 2040 is in september 2015 vastgesteld. Daarin zijn alle uitgangspunten en opgaves voor de komende decennia vastgelegd. Daarin wordt de vastgestelde visie verder afgewikkeld. In het vGRP is verder invulling aan het lange termijn beleid dat gestart is met het Waterplan (1997\), het Waterstructuurplan (2002\), Structuurvisie Water en Riolering 2010\-2015 en voorgaande Gemeentelijk Rioleringsplannen.

6\.3 Duurzaam watersysteem

De ontwikkeling betreft de sloop van een gymzaal. Hiervoor komt woningbouw in de plaats. De eigenaar van de grond bepaalt de hoogten van het terrein/vloerpeilen binnen de perceelgrenzen. Deze terreinhoogten moeten afgewogen en gekozen worden aan de hand van de volgende factoren:

* Voldoende ontwateringdiepte;

* De water\- en vochtigheid van alle ondergrondse bouwdelen moet te allen tijde voldoende zijn voor de nieuwe functie van de ruimte;

* De vuil\- en regenwaterafvoer moet mogelijk zijn via de aangeboden lozingspunten;

* Aansluiten op de bestaande aangrenzende percelen en op de (toekomstige) terreinhoogte van de openbare ruimte ter plaatse van de grens (T\-hoogte);

* Geen afvloeiend regenwater afwentelen buiten de (toekomstige) percelen;

* Afdoende bescherming tegen overstroming bij extreme neerslag.

De gemeente bepaalt de hoogte van de (toekomstige) openbare ruimte. Daarbij zijn verschillende factoren van belang, waaronder de ontwateringdiepte. In de bestaande situatie is de ontwateringdiepte voldoende voor de nieuwe functies. Hierom worden geen preventieve maatregelen vastgesteld om grondwater\- of vochtoverlast te voorkomen. Om de aansluiting op nabije terreinhoogten optimaal te houden wordt de bestaande terreinhoogte ter plaatse van de perceelgrens (T\-hoogte) gehandhaafd.

Door de bodemsamenstelling kan het regenwater lokaal stagneren in zijn neerwaartse weg naar het grondwater. In dat geval blijft het regenwater 'hangen' in de bodem. Er kunnen zogenaamde schijngrondwaterspiegels ontstaan. Dat water kan zorgen voor overlast. Om dat te voorkomen is het mogelijk ondiepe drainage aan te leggen binnen het plangebied. Deze drainage mag geen water afvoeren onder de gemiddelde hoogste grondwaterstand (GHG), namelijk ca. \+11,25m. NAP. De afvoer van het gedraineerde water wordt aangesloten op de regenwaterafvoer.

6\.4 Plangebied

Het plangebied is een bouwblok gereserveerd voor de aanleg van appartementen of grondgebonden woningen. Dit bouwblok beslaat 1\.150mÂ².

Naast *vasthouden* van het gebiedseigen water is het bergen (inzamelen) van regenwater uitgewerkt in de Tilburgse aanpak. De impact van deze ontwikkeling op het watersysteem is niet significant: de toename van afvoerende oppervlakte is minder dan 2\.000mÂ². Daarom wordt er geen bijzondere compensatiemaatregelen of bergingseisen vastgesteld voor deze ontwikkeling. De vuil\- en regenwaterafvoer kan direct aansluiten op het bestaande rioleringsstelsel. De vuil\- en regenwater binnen het plangebied moet inpandig worden gescheiden. Tot dat moment worden beide afvoerstromen bij de perceelgrens gecombineerd en via de gemengde riolering verder verwerkt.

Bij extreme neerslag is het bestaande watersysteem ontoereikend: als de afvoer\- en bergingscapaciteit volledig benut zijn, stijgen de waterniveaus tot het maaiveld. De laag gelegen delen worden als eerst overstroomd. In eerste instantie wordt het regenwater in de openbare ruimte opgevangen (berging op straat). Hiervoor is het van belang dat de (toekomstige) openbare ruimte lager ligt dan de aangrenzende percelen. Afhankelijk van diverse factoren, zoals de locatie ten opzichte van het afvoersysteem, het maaiveldverloop enz. kan deze overstroming hinder en zelfs schade veroorzaken. Uit de verkenning kan men concluderen dat nabij het plangebied bij extreme neerslag water op straat komt te staan. Daarom adviseert de gemeente de initiatiefnemer om de vloerpeilen bij bebouwing minimaal 15cm hoger dan de openbare ruimte ter plaatse van de perceelgrens (T\-hoogte) te kiezen, om de kans op onacceptabele schade zo veel mogelijk te verkleinen bij extreme neerslag.

Het toepassen van uitloggende bouwmaterialen is uitgesloten om verontreiniging van bodem\- en oppervlaktewater te voorkomen, als het regenwater valt op de afvoerende oppervlakten van daken en verharding en verder afstroomt.

6\.5 Watertoets

De impact van dit plangebied op het watersysteem is beperkt. De aanpak volgt het maatwerk dat de gemeente heeft vastgesteld in het verbreed gemeentelijke rioleringsplan 2016\-2019\. Het bij het proces van de watertoets bijhorende wateroverleg wordt daarom maximaal verkort gevolgd. De opzet van het watersysteem is omschreven in deze waterparagraaf en direct verwerkt in het ontwerpbestemmingsplan. Het waterschap heeft dan ook geen voorlopig wateradvies verstrekt. Het advies van het waterschap in het kader van de watertoets, wordt dan ook (direct) verstrekt bij de terinzagelegging.

Hoofdstuk 7 Opzet planregels

7\.1 Inleiding

De indeling en inhoud van de regels bij dit bestemmingsplan zijn gebaseerd op de Tilburgse bestemmingsplansystematiek, die primair ten behoeve van het actualiseren van bestemmingsplannen (een autonoom proces waarbij uit de aard der zaak de nadruk ligt op beheer) door de afdeling Ruimte van de gemeente Tilburg is opgesteld. De plansystematiek is vastgesteld door het gemeentebestuur en wordt doorlopend aan veranderende regelgeving en beleidsinzichten aangepast. De plansystematiek is gebaseerd op en sluit aan bij SVBP2012 (Standaard Vergelijkbare Bestemmingsplannen) en IMRO2012 (Informatie Model Ruimtelijke Ordening). De systematiek is te vinden op www.tilburg.nl/ruimtelijkeplannen.

7\.2 Hoofdstuk 1 van de regels: Inleidende regels

Hoofdstuk 1 bevat de Â´Inleidende regelsÂ´. Dit hoofdstuk omvat twee artikelen: een artikel met een aantal noodzakelijke begripsomschrijvingen en een artikel inzake de wijze van meten. Hieronder volgt een korte toelichting op enkele essentiÃ«le begrippen.

7\.2\.1 Bouwvlak en erf

De Tilburgse plansystematiek (en dus ook dit plan) maakt onderscheid tussen het bouwvlak en het erf.

Het bouwvlak komt in principe bij alle bestemmingen voor. Uitzondering zijn de bestemmingen binnen het openbaar gebied. Indien geen bouwvlak is aangegeven, bepalen de planregels soms dat het gehele bestemmingsvlak geacht wordt bouwvlak te zijn. Hoofdgebouwen moeten binnen het bouwvlak worden opgericht. Bijgebouwen, aan\- en uitbouwen en bouwwerken, geen gebouwen zijnde, mogen er eveneens worden gebouwd, uiteraard slechts voor zover deze passen binnen de bestemming en de bouwregels. Soms mag het bouwvlak volledig worden volgebouwd, soms niet. Het eerste blijkt normaliter uit de planregels, het tweede wordt in de regel op de verbeelding weergegeven met een maatvoeringsaanduiding.

In het erf mogen geen hoofdgebouwen worden opgericht. Bijgebouwen, aan\- en uitbouwen en bouwwerken, geen gebouwen zijnde, zijn wel toegestaan, voor zover deze passen binnen de bestemming en de bouwregels. Het erf komt met name voor bij woningen en bebouwing langs de linten.

Binnen het onbebouwd erf (perceel minus bouwvlak en minus erf) beperken de bouwmogelijkheden zich over het algemeen tot hetgeen vergunningvrij mag worden gebouwd en enkele bouwwerken, geen gebouwen zijnde (denk vooral aan erfafscheidingen).

7\.2\.2 Bouwdiepte

De bouwdiepte is gerelateerd aan de dieptemaat van het betreffende bouwblok c.q. de bouwstrook. De Tilburgse standaardbouwdiepte bedraagt voor woningen 12 meter. In specifieke \- bijvoorbeeld historisch zo gegroeide situaties \- kan hiervan worden afgeweken.

7\.2\.3 Bouwhoogte

De volgende gebiedstypen worden onderscheiden, waarbij het onderscheid wordt gevormd door een verschillende maximale bouwhoogte:

1. structuurvisie Linten oude stad, onderverdeeld in:

1. bedrijvige linten;

2. rustige linten;

2. hoofdstructuur nieuwe gebieden;

3. overige gebieden.

Ingevolge de 'Structuurvisie Linten in de oude stad' is, zowel binnen bedrijvige linten als rustige linten, de maximaal toelaatbare hoogte 11m. Langs de 'Hoofdstructuur nieuwe gebieden' is een bouwhoogte van maximaal 15m toelaatbaar, terwijl in de overige gebieden maximaal 10m is toegestaan. Bij afwijkende woningtypes en bijzondere situaties wordt van deze hoogteregels afgeweken en Â´op maatÂ´ bestemd. Met name vanwege het niet stedelijke karakter gelden voor de dorpen afwijkende maten die opgenomen zijn binnen de afzonderlijke bestemmingen: Wonen\-1, Wonen\-2 en Wonen\-3\. Ook in het buitengebied en op bedrijventerreinen geldt een afwijkende regeling.

![[image]](i_NL.IMRO.0855.BSP2016027-e001_402008.png "i_NL.IMRO.0855.BSP2016027-e001_402008.png")

Structuurbeeld Plansystematiek

![[image]](i_NL.IMRO.0855.BSP2016027-e001_402009.png "i_NL.IMRO.0855.BSP2016027-e001_402009.png")

7\.2\.4 Goothoogte

De toegelaten hoogte is in het algemeen gerelateerd aan de afstand tot de meest nabije gevels. In de meeste gevallen komt dit neer op een goothoogte die gelijk is aan de bouwhoogte. In de regels wordt de goothoogte dan ook meestal gelijk gesteld aan de bouwhoogte, tenzij op de verbeelding met een maatvoeringsaanduiding een andere goothoogte wordt weergegeven. Bij afwijkende woningtypes en in bijzondere situaties wordt van deze hoogteregels afgeweken en Â´op maatÂ´ bestemd.

In het buitengebied gelden ten aanzien van goothoogten andere regels, die een lagere maximale goothoogte met zich brengen.

7\.2\.5 Aan\- en uitbouwen en bijgebouwen

Tenzij anders weergegeven is de volgende regeling van kracht voor woningen in stedelijk gebied:

1. oppervlakte:

1. 20m2 indien erf kleiner is dan 50m2;

2. 40% van erf met maximum van 60m2 bij erf tussen de 50m2 en 500m2;

3. 80m2 bij erf tussen de 500m2 en 1000m2;

4. 100m2 bij erf vanaf 1000m2;

2. bouwhoogte:

1. maximaal 3m bij plat dak;

2. bij schuin dak goothoogte maximaal 3m;

3. bouwhoogte maximaal 4,5m.

N.B: op grond van de (landelijke) wettelijke regels voor vergunningvrij bouwen, kan er vaak meer gerealiseerd worden dan de bovenstaande standaardregeling doet vermoeden. Deze regeling maakt deel uit van de plansystematiek, omdat het Tilburgse 'erf' en het in het Besluit omgevingsrecht gedefinieerde 'achtererfgebied' niet noodzakelijkerwijs samenvallen.

In het buitengebied geldt voor bijgebouwen bij woningen dat de gezamenlijke oppervlakte van bijgebouwen bij een woning mag niet meer bedragen dan:

1. 75mÂ² op bouwpercelen, kleiner dan 1000mÂ²;

2. 150mÂ² op bouwpercelen, groter dan of gelijk aan 1000mÂ², doch kleiner dan 5000mÂ²;

3. 200mÂ² op bouwpercelen, groter dan of gelijk aan 5000mÂ²;

terwijl de goothoogte maximaal 3m en bouwhoogte maximaal 6m mag bedragen.

7\.3 Hoofdstuk 2 van de regels: Bestemmingsregels

Hoofdstuk 2 bevat de Â´BestemmingsregelsÂ´. In dit hoofdstuk komen de verschillende bestemmingen met bijbehorende bouwregels en gebruiksregels aan bod. Soms is daarnaast sprake van een omgevingsvergunningplicht voor het uitvoeren van werken, geen bouwwerken zijnde, en werkzaamheden, wijzigingsbevoegdheden e.d.

In dit bestemmingsplan is de volgende bestemming opgenomen:

* Wonen

Bouwregels

De bouwregels bevatten een uitgebreide regeling ten aanzien van het oprichten van gebouwen en overige bouwwerken in het plangebied (bouwvlak, erf, bouwhoogte, regeling bijgebouwen etc.). Er wordt hierbij een onderscheid gemaakt in bouwregels voor (hoofd)gebouwen, aan\- en uitbouwen en bijgebouwen, bouwwerken, geen gebouwen zijnde en bouwwerken van algemeen nut.

Omgevingsvergunning voor het binnenplans afwijken van de bouwregels

Vaak geeft het plan het college de bevoegdheid om afwijking van de bouwregels toe te staan.

Gebruiksregels

Bij de meeste bestemmingen worden regels omtrent het gebruik van gronden en bouwwerken gegeven, al dan niet aangevuld met een aantal afwijkingsmogelijkheden, wisselend per bestemming.

Omgevingsvergunningplicht voor het uitvoeren van werken, geen bouwwerken zijnde, en werkzaamheden

Soms is een bestemmingsartikel is aangevuld met een vergunningplicht t.a.v. bepaalde werken, geen bouwwerken zijnde (denk bijvoorbeeld aan graafwerkzaamheden).

7\.4 Hoofdstuk 3 van de regels: Algemene regels

Hoofdstuk 3 bevat de Â´Algemene regelsÂ´ ten aanzien van de volgende aspecten:

Anti\-dubbeltelregel

Artikel 5 bevat een algemene anti\-dubbeltelregel ter voorkoming van onbedoeld gebruik van de regels.

Algemene bouwregels

Artikel 6 bevat een aantal bouwregels die algemeen toepasbaar zijn. Het gaat hierbij om de regeling met betrekking tot ondergrondse bebouwing, de situering van de hoofdtoegang voor woningen, een regeling voor onbebouwde terreinen bij woningen en bij overige gebouwen, een regeling over de ruimte tussen gebouwen en een regeling voor het bouwen nabij op de verbeelding aangeduide bomen.

Algemene gebruiksregels

In artikel 7 staat een algemene gebruiksregel, inhoudende dat het gebruik van gronden en opstallen in overeenstemming met een functie\-aanduiding aangemerkt wordt als gebruik overeenkomstig de bestemming.

Algemene afwijkingsregels

Algemene afwijkingsbevoegdheden met betrekking tot geringe afwijkingen van de regels van het plan staan in artikel 8.

Algemene wijzigingsregels

Een algemene wijzigingsbevoegdheid staat in artikel 9.

Overige regels

Burgemeester en wethouders zijn middels artikel 11 bevoegd om een aantal algemene nadere eisen te stellen. Algemene regels over het toelaten van werken en werkzaamheden waarvoor een omgevingsvergunning vereist is, staan eveneens in dit artikel.

7\.5 Hoofdstuk 4 van de regels: Overgangs\- en slotregels

Het vierde en laatste hoofdstuk heet Â´Overgangs\- en slotregelsÂ´. Hier is het overgangsrecht te vinden met betrekking tot het bouwen van bouwwerken en het gebruik van gronden en opstallen. In de slotbepaling wordt de exacte naam van het bestemmingsplan gegeven.

Hoofdstuk 8 Uitvoerbaarheid

Artikel 3\.1\.6 van het Bro verplicht de bestemmingsplanwetgever een vast te stellen bestemmingsplan te doen vergezellen door een toelichting, waarin (o.a.) zijn neergelegd de inzichten over de uitvoerbaarheid van het plan.

De financieel\-economische uitvoerbaarheid

De eis van economische en financiÃ«le uitvoerbaarheid houdt in dat het realistisch moet zijn dat de ontwikkelingen die door het bestemmingsplan worden mogelijk gemaakt daadwerkelijk worden gerealiseerd tijdens de 'levensduur' (10 jaar) van het bestemmingsplan. We hebben het hier dus in feite over het realiteitsgehalte van het bestemmingsplan.

De beoogde ontwikkeling betreft de bouw van 7 grondgebonden woningen in het betaalbare segment. De woningbouwcorporatie die eigenaar wordt van de woningen heeft reeds in de vorm van een intentieovereenkomst aangegeven deze woningen te willen realiseren. Gezien er voldoende behoefte is naar woningen in het betaalbare segment en de intentie door de woningbouwcorporatie reeds is uitgesproken wordt het plan financieel\-economisch uitvoerbaar geacht.

Kostenverhaal

Dit bestemmingsplan bevat een bouwplan als bedoeld in artikel 6\.2\.1 Bro. De grondexploitatiewet (afdeling 6\.2 van de Wro) is derhalve van toepassing. Bij nieuwe ontwikkelingen moet onder de Wet ruimtelijke ordening (Wro) tegelijk met het bestemmingsplan een exploitatieplan worden vastgesteld, tenzij het kostenverhaal anderszins is verzekerd, bijvoorbeeld door middel van gemeentelijke gronduitgifte of een anterieure overeenkomst.

Op 19 december 2016 heeft de gemeenteraad besloten om voor de Kerkstraat 4a een grondexploitatie te openen met een verwacht negatief resultaat van â¬ 183\.000,\- en hiervoor een krediet beschikbaar te stellen (voor voorbereiding en uitvoering) van â¬ 290\.000,\-. De gemeente verkoopt de grond aan de woningbouwcorporatie. Uit de opbrengst van de grondverkoop kan de gemeente een deel van haar kosten verhalen. Het restant wordt gedekt via een bijdrage uit de reserve Herstructurering Erfpacht.

Eventuele planschadeclaims zijn voor rekening van de gemeente en zullen ten laste worden gebracht van de beschikbare risicoreserve van het grondbedrijf.

Gelet op het vorenstaande wordt het plan economisch uitvoerbaar geacht en is het kostenverhaal verzekerd. Het opstellen van een exploitatieplan is daarmee niet nodig.

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

Artikel 1\.3\.1 van het Bro verplicht bestuursorganen, die een structuurvisie of een bestemmingsplan voorbereiden, waarbij sprake is van een ruimtelijke ontwikkeling en waarbij geen milieu\-effectrapport wordt opgesteld, kennis te geven van het voornemen te komen tot vaststelling van die structuurvisie of dat bestemmingsplan. In casu is het voornemen te komen tot vaststelling van het voorliggende bestemmingsplan Enschot 2008 7e herziening (Kerkstraat 4a) op 23 september 2016i gepubliceerd in het Gemeenteblad.

9\.2 Burgerparticipatie

Op 30 januari 2017 is ter uitvoering van het bepaalde in de door de raad vastgestelde Handreiking Burgerparticipatie een informatieavond gehouden in de Riddershoeve te Berkel\-Enschot. Tijdens deze informatieavond is een toelichting gegeven op de aard en het doel van het bestemmingsplan. Daarnaast is het eerste concept van de verbeelding gepresenteerd. Tevens is de gelegenheid gegeven tot het stellen van vragen en het maken van opmerkingen.Voor de reacties op deze avond zie Bijlage 3 Verslag Burgerparticipatie.

9\.3 Zienswijzen