Ulvenhout, Kraaijenbergsestraat 2

![Gemeente Breda](http://ro-online.breda.nl/images/logo_breda.gif)

* Plan: Ulvenhout, Kraaijenbergsestraat 2

* Plantype: bestemmingsplan

* Status: vastgesteld

* Idn:  NL.IMRO.0758\.BP2019226002\-VG01

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlagen bij toelichting

Bijlagen bij regels

Vaststellingsbesluit

Toelichting

Regels

Bijlage

Bijlage bij toelichting

Bijlage bij regels

Vaststellingsbesluit

Regels

Toelichting

Bijlage

Bijlage bij regels

Bijlage bij toelichting

Vaststellingsbesluit

Bijlage

Vaststellingsbesluit

Planteksten

===========

Op deze pagina vindt u de planteksten behorende bij het plan Ulvenhout, Kraaijenbergsestraat 2\.

toelichting

-----------

HOOFDSTUK 1 Inleiding

1\.1 Aanleiding en doel

Aanleiding

Aan de Kraaijenbergsestraat 2 te Ulvenhout zijn gronden gelegen die in gebruik zijn ten behoeve van Ã©Ã©n woning. Het voornemen bestaat om de bestaande woning te slopen en het perceel te splitsen zodat ter plaatse twee nieuwe woningen gerealiseerd kunnen worden. De gemeente Breda heeft per besluit van 11 juli 2018 een positief standpunt ingenomen ten aanzien van het initiatief.

Voor de gronden vigeert thans het bestemmingsplan "Ulvenhout" van de gemeente Breda, zoals vastgesteld d.d. 24 augustus 2011\. In dit bestemmingsplan zijn de gronden binnen het plangebied bestemd als 'Wonen'. Het slopen van de bestaande woning en het realiseren van twee nieuwe woningen is niet mogelijk op basis van het vigerende bestemmingsplan. Om de ontwikkeling mogelijk te maken dient derhalve een nieuw bestemmingsplan voor het plangebied opgesteld te worden. Het onderhavige bestemmingsplan voorziet in de juridisch\-planologische basis voor de voorgenomen ontwikkeling. Het plan heeft als doel het juridisch\-planologisch mogelijk maken van de realisatie van twee woningen ter plaatse van de Kraaijenbergsestraat 2 te Ulvenhout.

1\.2 Ligging en plangrenzen

Ligging

Het plangebied is gelegen in het oosten van Ulvenhout aan de Kraaijenbergestraat 2\. Deze straat vormt de overgang van bestaand stedelijk gebied naar landelijk gebied. In de omgeving van het plangebied zijn voornamelijk woningen gelegen. Het aanwezige woontype bestaat in overwegende mate uit vrijstaande woningen op ruime kavels.

Begrenzing

Het plangebied is kadastraal bekend als gemeente Ginneken, sectie D, perceelnummer 3850 en is circa 3105 mÂ² groot. Noordwestelijk wordt het plangebied feitelijk begrensd door de Kraaijenbergsestraat. Aan de overige zijden wordt het plangebied begrensd door woningen met bijbehorende tuinen.

![[image]](i_NL.IMRO.0758.BP2019226002-VG01_402000.png "i_NL.IMRO.0758.BP2019226002-VG01_402000.png")

Satellietfoto met kadastrale kaart. Het plangebied is rood omkaderd. Bron: Streetsmart.nl, 2018\.

1\.3 Vigerend bestemmingsplan

Toetsingskader

Ter plaatse van het plangebied vigeert het bestemmingsplan "Ulvenhout" van de gemeente Breda, zoals vastgesteld d.d. 24 augustus 2011\. In dit bestemmingsplan zijn de gronden binnen het plangebied bestemd als 'Wonen'. Tevens ligt op de gronden de dubbelbestemming 'Waarde \- Archeologie'. Daarnaast is ter plaatse de bouwaanduiding 'specifieke bouwaanduiding \- erfbebouwing' opgenomen.

Beoordeling

De voor 'Wonen' aangewezen gronden zijn bestemd voor woningen al dan niet in combinatie met ruimte voor een aan\-huis\-verbonden beroeps\- of bedrijfsactiviteit met daarbij behorende tuinen. Ter plaatse mag het aantal woningen echter niet worden uitgebreid. Gelet hierop is de sloop van de bestaande woning en de realisatie van twee nieuwe woningen niet mogelijk op basis van het vigerende bestemmingsplan.

![[image]](i_NL.IMRO.0758.BP2019226002-VG01_402001.png "i_NL.IMRO.0758.BP2019226002-VG01_402001.png")

Uitsnede vigerend bestemmingsplan "Ulvenhout" met rood omkaderd het plangebied. Bron: ruimtelijkeplannen.nl, 2018\.

Conclusie

Geconcludeerd kan worden dat de herontwikkeling van het plangebied ten behoeve van woningbouw niet mogelijk is op basis van het vigerende bestemmingsplan "Ulvenhout". Het onderhavige bestemmingsplan voorziet in een nieuwe juridisch\-planologische regeling.

1\.4 Leeswijzer

Deze toelichting is onderdeel van het bestemmingsplan "Kraaijenbergsestraat 2". Andere onderdelen van dit bestemmingsplan zijn de verbeelding en de regels. De toelichting is opgebouwd uit de volgende hoofdstukken:

* In hoofdstuk 2 zijn de ruimtelijke en functionele analyse van het plangebied opgenomen.

* In hoofdstuk 3 is het relevante ruimtelijke provinciale en gemeentelijke beleid beschreven.

* In hoofdstuk 4 worden de doelstellingen van het bestemmingsplan genoemd.

* In hoofdstuk 5 komen de sectorale milieuaspecten aan bod.

* In hoofdstuk 6 is de juridische planbeschrijving opgenomen. In dit hoofdstuk wordt de wijze van bestemmen uiteengezet en is een toelichting gegeven op de regels van het bestemmingsplan.

* In hoofdstuk 7 is de economische uitvoerbaarheid van het bestemmingsplan beschreven.

* In hoofdstuk 8 is het communicatieproces opgenomen.

HOOFDSTUK 2 Gebiedsanalyse

2\.1 Inleiding

In dit hoofdstuk zijn achtereenvolgens de ruimtelijke structuur en de functionele structuur van het plangebied uiteengezet. Ook wordt in onderhavig hoofdstuk ingegaan op het cultureel erfgoed.

2\.2 Ruimtelijke structuur

Het plangebied is gelegen aan de grens van de bebouwde kom van Ulvenhout. Het woongebied waarbinnen het plangebied is gelegen betreft voornamelijk jonge bebouwing alwaar voornamelijk ruim opgezette grondgebonden woningen staan. Het betreft veelal woningen opgebouwd uit twee bouwlagen met kap. Binnen het woongebied zijn woningen van diverse typologieÃ«n verspreid verdeeld. Aan de Kraaijenbergsestraat betreft dit hoofdzakelijk vrijstaande woningen.

Noordwestelijk van het plangebied is de Kraaijenbergsestraat gelegen. Dit betreft een weg met een snelheidsregime van 30 km/u waarbij het snelheidsregime bij de overgang naar landelijk gebied wijzigt in 60 km/u. Het betreft geen doorgaande weg doordat de weg doodloopt nabij de A58\. De Kraaijenbergsestraat begeleidt de overgang van bestaand stedelijk gebied naar landelijk gebied. Door het agrarisch grondgebruik nabij het plangebied wordt het landelijke karakter van de woningen versterkt.

2\.3 Functionele structuur

Het plangebied is thans in gebruik als woongebied. Ter plaatse is een vrijstaande woning gelegen met een diepe achtertuin. Deze bestaat voornamelijk uit bomen en gras. De woning is met de lange zijde gelegen aan de Kraaijenbergsestraat. Rond de woning is een heg met bomen gevestigd, waardoor de woning beschut ligt ten opzichte van de straat.

2\.4 Cultureel erfgoed

In de nota 'Erfgoed in context ErfgoedVisie Breda 2008\-2015' is vastgesteld dat het Bredase erfgoed de basis vormt van de Bredase identiteit en tevens voor ruimtelijke ontwikkelingen in Breda. Om het erfgoed in brede zin op herkenbare wijze te kunnen inpassen in nieuwe ruimtelijke ontwikkelingsprocessen is een goede inventarisatie noodzakelijk. In deze toelichting worden de aanwezige cultuurhistorische waarden globaal in beeld gebracht en wordt aangegeven hoe deze waarden beschermd worden.

Archeologie

In het vigerende bestemmingsplan is ter plaatse van het plangebied de dubbelbestemming 'Waarde \- Archeologie' toegekend. Bij bodemingrepen met een oppervlakte groter dan 100 mÂ² en dieper dan 0,5 m dient een archeologisch rapport overlegd te worden, waarmee wordt aangetoond dat geen archeologische waarden worden aangetast. In paragraaf 5\.4 is het aspect archeologie nader uiteengezet.

Historische geografie

Op de geomorfologische kaart is het plangebied gelegen in een zone van terrasafzettingswelvingen op de overgang tussen de hoge dekzandrug zuid van Ulventhouts Bos in het noorden en de lage dekzandrug zuid van Ulvenhoutse Bos in het ziuden. De hoger gelegen delen van het landschap, waartoe de hoge en lage dekzandruggen behoren, werden in het verleden vaak eerder bewoond. De hogere delen zijn minder gevoelig voor waterovelast en daarmee beter geschikt voor bewoning of ontginnging.

De omgeving van het plangebied speelde een rol tijdens het beleg van Breda door Spinoza in 1624\-1625\. Ten noorden van het plangebied lag een schans en ten zuiden een redoute. Beide versterkingen waren met elkaar verbonden met circumvallatiewal.

Lange tijd bestond de enige bebouwing rondom het plangebied uit de woning gelegen op de hoek van de Kraaijenbergsestraat met de Annevillelaan. Voor de aanleg van de Rijksweg A58 was de Kraaijenbergsestraat een doorgaande weg richting de Chaamse bossen. Rond 2000 is de wijk aan de noordzijde van het plangebied ontwikkelt. Thans is de bebouwing volledig aangevuld van het Ulvenhoutse bos tot de Kraaijenbergsestraat.

Het plangebied grenst in het noorden aan het kraaienbergse Straatje. Deze straat is ontstaan langs de oude stuifduin van de Kraaienberg. De Kraaienberg wordt vanaf 1607 vermeld.

![[image]](i_NL.IMRO.0758.BP2019226002-VG01_402002.png "i_NL.IMRO.0758.BP2019226002-VG01_402002.png")

In de provincie Noord\-Brabant dienen in het kader van het behoud van waardevolle cultuurhistorische elementen en archeologische vindplaatsen, ruimtelijke plannen te worden getoetst aan de provinciale Cultuurhistorische Waardenkaart (CHW). Hierop staan de bepalende cultuurhistorische elementen aangeven. Binnen het plangebied ligt geen cultuurhistorisch waardevolle bebouwing. Uit de Cultuurhistorische Waardenkaart volgt wel dat de locatie is gelegen binnen de regio van provinciaal cultuurhistorisch belang de 'Baronie'. Dit is de regio die zich uitstrekt van de Aa of Weerijs en de Mark in het westelijk deel en de breuklijn van de Roerdal Slenk in het oostelijk deel. Het zandlandschap bestaat uit een grofmazige mozaÃ¯ek van oude en jonge zandontginningen en bossen. Kenmerkend voor de oude zandontginningen zijn dorpen en buurtschappen zonder open akkercomplexen en bijhorende groenstructuren. Op enkele plaatsen komen open akkercomplexen voor. De bebouwing en de akkers liggen vaak op de rand van de beekdalen, de graslanden (beemden) in het beekdal en de (voormalige) heidevelden op de hogere zandgronden. De jongere ontginningen hebben vaak een open karakter met een rationeel patroon van wegen, waterlopen en percelen. De openheid wordt onderbroken door erfbeplanting en wegbeplanting. Daarnaast komen ook meer besloten jonge zandontginningen voor, met bebouwing langs oude wegen, kleinschaligheid door de afwisseling van akkers en weiden met bosjes en losstaande bomen. Op de overgang van bos naar beekdal is een coulissenlandschap ontstaan met transparante bomenrijen, gericht op de beek. Onderhavig initiatief is kleinschalig van aard en kent niet het schaalniveau waarop de cultuurhistorische waarden ontwikkeld, behouden of versterkt kunnen worden ter verwezenlijking van de regionale ambitie. Deze ligging heeft derhalve geen invloed op het initiatief. Voor het overige liggen geen formele cultuurhistorische waarden in de directe omgeving van het plangebied.

Bebouwd erfgoed

Binnen het plangebied zijn geen beschermde monumenten aanwezig.

HOOFDSTUK 3 Beleidskader

3\.1 Inleiding

De beleidscontext voor het plangebied wordt gevormd door landelijke, provinciale en gemeentelijke beleidsrapportages. In dit hoofdstuk is het relevante ruimtelijke beleid samengevat.

3\.2 Rijksbeleid

3\.2\.1 Structuurvisie Infrastructuur en Ruimte (SVIR), 2012

Toetsingskader

Op 13 maart 2012 is de Structuurvisie Infrastructuur en Ruimte (SVIR) van kracht geworden. Deze structuurvisie vormt de uitwerking van de ambities van het Rijk, op basis van haar verantwoordelijkheden, in Rijksdoelen en daarmee samenhangende nationale belangen op het gebied van een samenhangend ruimtelijk en mobiliteitsbeleid. Het Rijk heeft tot doel Nederland concurrerend, bereikbaar, leefbaar en veilig te maken in een periode van economische conjunctuurschommelingen, klimaatverandering en toenemende regionale verschillen. Aanleiding voor het vaststellen van de visie is de constatering dat het voorheen geldende ruimtelijke Rijksbeleid onvoldoende bijdroeg aan het behalen van deze doelen, onder meer door het veroorzaken van bestuurlijke drukte, ingewikkelde regelgeving en een te sectorale blik op vraagstukken. Om dit te keren brengt het Rijk de ruimtelijke ordening zo dicht mogelijk bij diegene die het aangaat en laat het meer over aan gemeenten en provincies.

Het Rijk onderscheidt thans nog dertien nationale belangen; uitsluitend op basis van deze belangen intervenieert het Rijk in de ruimtelijke ordening. Een groot deel van deze belangen leidt tot het reserveren van ruimte voor functies. Dit betreft dan bijvoorbeeld het reserveren van rumte voor waterberging, militaire activiteiten en de uitbreiding van het hoofdwegennet. Deze belangen zijn vastgelegd in het Besluit algemene regels ruimtelijke ordening (Barro) en de Regeling algemene regels ruimtelijke ordening (Rarro). EÃ©n van de belangen die niet leidt tot een ruimtereservering is het belang van een 'zorgvuldige afweging en transparante besluitvorming bij alle ruimtelijke en infrastructurele besluiten'. In het kader van dit belang heeft het Rijk besloten om, ten behoeve van het verminderen van de bestuurlijke drukte en het neerleggen van verantwoordelijkheden bij decentrale overheden, de verstedelijkingsstrategie te wijzigen. Dit houdt in dat het bundelingsbeleid, verdichtingsbeleid, locatiebeleid voor bedrijven en voorzieningen, beleid voor basiskwaliteit, stedelijke netwerken, nationale landschappen en rijksbufferzones is afgeschaft en dat daar slechts Ã©Ã©n beleidslijn voor terug komt: de 'ladder voor duurzame verstedelijking'. Deze 'ladder' heeft tot doel het principe van vraaggericht programmeren en het principe van zorgvuldig ruimtegebruik bindend voor te schrijven bij de afwegingen van gemeenten en provincies. Dit belang is als procesvereiste vastgelegd in het Besluit ruimtelijke ordening (Bro).

Grondgedachte van de 'ladder' is dat een activiteit op meerdere locaties zou kunnen plaatsvinden en dat vervolgens de planologisch meest juiste locatie gekozen moet worden. Dat gaat uit van de activiteit. Hiermee wordt beoogd om de voorheen bestaande praktijk, waarbij in veel gevallen een bestemming wordt gezocht voor een bepaalde locatie (bv. herbestemmen van een voormalige vuilstortplaats), om te vormen.

Beoordeling

Het voorliggende plangebied is niet gelegen in een gebied waarvoor van rijkswege een ruimtereservering geldt (met uitzondering van de ligging in een radarverstoringsgebied). Uitsluitend het nationale belang van een 'zorgvuldige afweging en transparante besluitvorming bij alle ruimtelijke en infrastructurele besluiten', als vervat in de 'ladder voor duurzame verstedelijking', is van toepassing op het onderhavige bestemmingsplan. Aan dit belang wordt in paragraaf 3\.2\.3 getoetst.

Conclusie

Geconcludeerd kan worden dat het onderhavige plangebied niet gelegen is in een gebied waarvoor van Rijkswege een relevante ruimtereservering geldt. De toetsing aan de 'ladder voor duurzame verstedelijking' is opgenomen in paragraaf 3\.2\.3.

3\.2\.2 Besluit en ministeriÃ«le regeling algemene regels ruimtelijke ordening (Barro, Rarro), 2012

Toetsingskader

Het Rijk heeft in de hiervoor genoemde SVIR vastgesteld dat voor een beperkt aantal onderwerpen de bevoegdheid om algemene regels te stellen zou moeten worden ingezet. De SVIR bepaalt welke kaderstellende uitspraken zodanig zijn geformuleerd dat deze bedoeld zijn om beperkingen te stellen aan de ruimtelijke besluitvormingsmogelijkheden op provinciaal en gemeentelijk niveau. Ten aanzien daarvan is een borging door middel van normstelling, gebaseerd op de Wet ruimtelijke ordening, gewenst. Die uitspraken onderscheiden zich in die zin dat van de provincies en de gemeenten wordt gevraagd om de inhoud daarvan te laten doorwerken in de ruimtelijke besluitvorming. Zij zijn dus concreet normstellend bedoeld en worden geacht direct of indirect door te werken tot op het niveau van de lokale besluitvorming, zoals de vaststelling van bestemmings\- en wijzigingsplannen.

Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. Op 30 december 2011 is het Barro in werking getreden met daarin een regeling voor een beperkt aantal onderwerpen. Op 1 oktober 2012 is het besluit aangevuld met regels voor de andere beleidskaders uit de SVIR en tevens uit het Nationaal Waterplan en het Derde Structuurschema Elektriciteitsvoorziening. Door de nationale belangen vooraf in bestemmingsplannen te borgen, wordt met het Barro bijgedragen aan versnelling van de besluitvorming bij ruimtelijke ontwikkelingen en vermindering van de bestuurlijke drukte. Een aantal onderwerpen is geregeld in de bij het Barro behorende Regeling algemene regels ruimtelijke ordening (Rarro).

![[image]](i_NL.IMRO.0758.BP2019226002-VG01_402003.png "i_NL.IMRO.0758.BP2019226002-VG01_402003.png")

Ligging van het plangebied binnen het radarverstoringsgebied van radarstation Herwijnen en Woensdrecht. De blauwe aanwijzer toont de ligging van het plangebied.

Beoordeling

Op 1 juli 2016 is een wijziging van het Rarro (periodieke actualisatie en herstel van enkele gebreken, 6e wijziging) in werking getreden. Volgens de kaarten behorende bij het Rarro is het plangebied gelegen binnen het radarverstoringsgebied van het radarstation op de locatie Herwijnen en Woensdrecht. Rondom deze radarstatoins mogen geen bestemmingen opgenomen worden die het oprichten van bouwwerken mogelijk maken die dor hun hoogte onaanvaardbare gevolgen kunnen hebben voor de werking van de radar. In het radarverstoringsgebied van Herwijnen is de maximale hoogte van windturbines gesteld op 90 meter ten opzichte van NAP. In het onderhavige plan wordt geen planoloigsch kader geboden voor het oprichten van windturbines. Het initiatief heeft daarmee geen gevolgen voor het radarstation Herwijnen. In het radarverstoringsgebied van Woensdrecht is de maximale hoogte voor bebouwing 113 meter ten opzichte van NAP.In het onderhavige plan wordt geen nieuwe bebouwing mogelijk gemaakt boven de ter plaatse geldende maximale hoogtemaat. Het initiatef heeft daarmee geen gevolgen voor het radarstation Woensdrecht.

Voor het overige zijn er ten aanzien van het onderhavige plangebied geen regels uit het Barro en het Rarro van toepassing, aangezien er bij de onderhavige ontwikkeling geen nationale belangen of nationaal aangewezen gebieden zijn gemoeid.

Conclusie

Geconcludeerd kan worden dat de onderhavige ontwikkeling passend is binnen de regels zoals gesteld in het Barro en de Rarro.

3\.2\.3 Ladder voor duurzame verstedelijking (art. 3\.1\.6 lid 2 Bro), 2017

Toetsingskader

Op 1 oktober 2012 is art. 3\.1\.6, lid 2 toegevoegd aan het Besluit ruimtelijke ordening (Bro); dit artikel bevat de 'ladder voor duurzame verstedelijking'. Met de toevoeging van dit artikel in het Bro is beoogd vanuit een oogpunt van ruimtelijke ordening ongewenste leegstand te vermijden en zorgvuldig ruimtegebruik te stimuleren (ECLI:NL:RVS:2017:353, r.o. 18\.5\). Op 1 juli 2017 is een wijziging van art. 3\.1\.6, lid 2 Bro in werking getreden. Het Bro regelt thans dat 'de verantwoording van een juridisch verbindend ruimtelijk besluit van een decentrale overheid dat een nieuwe stedelijke ontwikkeling mogelijk maakt, een beschrijving dient te bevatten van de behoefte aan die ontwikkeling. Tevens is geregeld dat indien het ruimtelijk besluit die ontwikkeling mogelijk maakt buiten het bestaand stedelijk gebied, de verantwoording een motivering dient te bevatten waarom niet binnen het bestaand stedelijk gebied in die behoefte kan worden voorzien'. De definiÃ«ring van enkele van de in het artikel genoemde begrippen in art. 1\.1\.1 Bro laat onverlet dat de 'ladder voor duurzame verstedelijking' als een 'open norm' is te kwalificeren. Dit houdt in dat de norm inhoudelijk open is en onder verschillende omstandigheden nader ingevuld moet worden. Sinds de inwerkingtreding van het artikel heeft de Afdeling bestuursrechtspraak Raad van State (ABRvS) in haar jurisprudentie de norm veelvuldig ingevuld en daardoor verder begrensd. Op 28 juni 2017 heeft de ABRvS een zogenoemde 'overzichtsuitspraak' gedaan (ECLI:NL:RVS:2017:1724, r.o. 2 t/m 12\.8\), waarin de dan geldende en op basis van de voornoemde wijziging te behouden jurisprudentielijnen nader uit een worden gezet. Op basis van deze jurisprudentielijnen kan de 'ladder voor duurzame verstedelijking' concreet worden toegepast.

Beoordeling

Toepassing van de 'ladder voor duurzame verstedelijking' houdt een antwoord op de volgende rechtsvragen in. Indien een rechtsvraag positief kan worden beantwoord, dient de 'ladder' verder te worden doorlopen. Indien een rechtsvraag negatief wordt beantwoord, dan is de 'ladder' niet (verder) van toepassing dan wel kan niet aan de 'ladder voor duurzame verstedelijking' worden voldaan.

1. Voorziet het onderhavige besluit in een stedelijke ontwikkeling?

2. Voorziet het onderhavige besluit in een nieuwe stedelijke ontwikkeling?

3. Is er sprake van een behoefte aan de voorziene ontwikkeling?

4. Is de voorziene ontwikkeling gelegen buiten bestaand stedelijk gebied?

5. Is het mogelijk om de voorziene ontwikkeling binnen bestaand stedelijk gebied te realiseren?

Voorziet het onderhavige besluit in een stedelijke ontwikkeling?

Uit de 'overzichtsuitspraak' van de ABRvS blijkt dat wanneer een ruimtelijk besluit voorziet in mÃ©Ã©r dan 11 woningen die gelet op hun onderlinge afstand als Ã©Ã©n woningbouwlocatie zijn aan te merken, deze ontwikkeling in beginsel als een stedelijke ontwikkeling dient te worden aangemerkt. Ten aanzien van andere vormen van gebruik van gronden dan ten behoeve van het wonen geldt dat indien het ruimtelijk besluit voorziet in een terrein met een ruimtebeslag van meer dan 500 mÂ² of in een gebouw met een bruto\-vloeroppervlakte groter dan 500 mÂ², deze ontwikkeling in beginsel als een stedelijke ontwikkeling dient te worden aangemerkt.

Het onderhavige ruimtelijk besluit ziet toe op de sloop van de bestaande woning en het mogelijk maken van twee nieuwe woningen. De ontwikkeling is daarom gelet op de omvang niet als 'stedelijke ontwikkeling' te classificeren. De 'ladder voor duurzame verstedelijking' hoeft niet verder te worden doorlopen.

Conclusie

Geconcludeerd kan worden dat onderhavige ruimtelijke ontwikkeling niet is aan te merken als 'stedelijke ontwikkeling'. De 'Ladder voor duurzame verstedelijking is niet van toepassing op onderhavige ontwikkeling.

3\.3 Provinciaal beleid

3\.3\.1 Structuurvisie Ruimtelijke Ordening (SVRO) \- partiÃ«le herziening 2014, 2014

Toetsingskader

De Structuurvisie Ruimtelijke Ordening 2010 \- partiÃ«le herziening 2014 (SVRO 2014\) betreft een herziening van de op 1 oktober 2010 vastgestelde Structuurvisie Ruimtelijke Ordening 2010\. De partiÃ«le herziening is door Provinciale Staten van Noord\-Brabant op 7 februari 2014 vastgesteld en is in werking getreden op 19 maart 2014\.

Deze structuurvisie geeft de hoofdlijnen van het provinciaal ruimtelijk beleid tot 2025 weer (met een doorkijk naar 2040\). De visie is bindend voor het ruimtelijk handelen van de provincie. Het is de basis voor de wijze waarop de provincie de instrumenten inzet die de Wet ruimtelijke ordening biedt. De genoemde visie in de partiÃ«le herziening is doorvertaald in de regels van de Verordening ruimte 2014\. Daarnaast ondersteunt de structuurvisie het beleid op andere provinciale beleidsterreinen, zoals het economisch\-, mobiliteits\-, sociaal\-, cultureel\-, milieu\- en natuurbeleid. Het doel dat centraal staat in de SVRO is een goede woon\-, werk\- en leefomgeving voor inwoners en bedrijven in Noord\-Brabant.

Beoordeling

Op de structurenkaart van de SVRO 2014 is het plangebied gelegen binnen de structuur 'Stedelijke structuur' met als perspectief 'Stedelijk concentratiegebied.

![[image]](i_NL.IMRO.0758.BP2019226002-VG01_402004.png "i_NL.IMRO.0758.BP2019226002-VG01_402004.png")

Uitsnede Structurenkaart Structuurvisie Ruimtelijke Ordening met het plangebied aangeduid met een gele ster. Bron: ruimtelijkeplannen.nl, 2018\.

Het plangebied is in de SVRO gelegen binnen de stedelijke structuur, aangeduid als âKernen in het landelijk gebiedâ. Op de gronden die aangewezen zijn als kern in het landelijk gebied wordt voorzien in de lokale behoefte voor verstedelijking inzake wonen, werken en voorzieningen. De provincie vraagt gemeenten om in regionaal verband afspraken te maken over de verdeling van het programma. In de kernen in het landelijk gebied worden woningen gebouwd voor de eigen woningbehoefte volgens het principe van âmigratiesaldo\-nulâ. De provincie legt de nadruk op zorgvuldig ruimtegebruik waarbij de provincie de groei en de spreiding van het stedelijk ruimtebeslag wil afremmen. Dit betekent dat het voorkomen van verdere aantasting van het buitengebied centraal staat. Het accent ligt dan ook op inbreiden en herstructureren.

Onderhavig initiatief betreft de sloop van een bestaande woning om ter plaatse de bouw van twee nieuwe woningen mogelijk te maken. Daarmee wordt ingespeeld op het streven naar concentratie van verstedelijking en zorgvuldig ruimtegebruik. Hierbij wordt voldaan aan het beleid van de provincie dat gericht is op inbreiden en herstructureren. De bestemmingsplanwijziging draagt bij aan de lokale woonbehoefte in Ulvenhout.

Conclusie

Voorliggend initiatief is passend binnen de Structuurvisie Ruimtelijke Ordening \- partiÃ«le herziening 2014 van de provincie Noord\-Brabant.

3\.3\.2 Verordening ruimte Noord\-Brabant

Toetsingskader

In de SVRO zijn de hoofdlijnen van het provinciale beleid voor de komende periode aangegeven. Daarin is voor de doelen en ambities die bereikt moeten worden per onderwerp aangegeven welke instrumenten de provincie wil inzetten. In een aantal gevallen is gekozen voor het instrument 'planologische verordening', bekend als de "Verordening ruimte".

Op 8 juli 2017 heeft Provinciale Staten de gewijzigde versie van de Verordening ruimte Noord\-Brabant vastgesteld. Op 11 juli 2017 heeft Gedeputeerde Staten een aanvullende wijziging vastgesteld. Per 31 juli 2018 is een geconsolideerde versie van de verordening beschikbaar met daarin alle actuele regels verwerkt. Deze versie vormt het toetsingskader.

De Verordening ruimte Noord\-Brabant bevat zowel algemene regels (o.a. over de bevordering van de ruimtelijke kwaliteit) als gebiedsgerichte regels. Bij de gebiedsgerichte regels is vervolgens een onderscheid gemaakt naar 'structuren' (basisregels) en 'aanduidingen' (aanvullende of afwijkende regels ten opzichte van de basisregels of andere aanduidingen).

Beoordeling

Voorliggend plangebied is op de integrale plankaart van de Verordening ruimte Noord\-Brabant gelegen binnen de structuur 'Bestaand stedelijk gebied, stedelijk concentratiegebied'.

![[image]](i_NL.IMRO.0758.BP2019226002-VG01_402005.png "i_NL.IMRO.0758.BP2019226002-VG01_402005.png")

Uitsnede kaartbeeld 'Stedelijke ontwikkeling' van de Verordening ruimte van de provincie Noord\-Brabant. Het plangebied is aangeduid met een rode contour. Bron: ruimtelijkeplannen.nl, 2018\.

Ten aanzien van onderhavig initiatief zijn er meerdere sporen die gevolgd moeten worden in het kader van toetsing aan de verordening. Er moet ten eerste getoetst worden aan de geldende regels voor de opgenomen structuren en aanduidingen. Voor het overige moet getoetst worden aan de algemene regels voor de bevordering van de ruimtelijke kwaliteit uit artikel 3 Vr. Navolgend wordt deze toetsing uitgevoerd.

Hoofdstuk 3: Structuren

Artikel 4: Bestaand stedelijk gebied â Artikel 4\.3: Nieuwbouw van woningen

Toetsingskader

Een bestemmingsplan dat voorziet in een stedelijke ontwikkeling is uitsluitend gelegen in bestaand stedelijk gebied. De toelichting bij een bestemmingsplan gelegen in bestaand stedelijk gebied dat voorziet in nieuwbouw van woningen bevat een verantwoording over de wijze waarop de afspraken die daarover zijn gemaakt in het regionaal ruimtelijk overleg worden nagekomen en hoe de beoogde nieuwbouw zicht verhoudt tot deze afspraken en tot de beschikbare harde plancapaciteit voor woningbouw.

Beoordeling

Onderhavig plangebied is gelegen in bestaand stedelijk gebied en voorziet in de sloop van de bestaande woning en de nieuwbouw van twee woningen. Er dient een verantwoording te worden opgenomen over hoe onderhavige nieuwbouw zich verhoudt tot de harde plancapaciteit en over hoe afspraken daarover in het regionaal ruimtelijk overleg worden nagekomen.

De regionale afspraken zijn vastgelegd in de Regionale Agenda Wonen 2017\. Daarin is aangegeven dat de bestaande harde plancapaciteit onvoldoende is om aan de regionale doelstellingen te voldoen. De totale harde plancapaciteit bedraagt 70% van de totale woningbouwopgave voor de gemeente Breda. Met onderhavig plan wordt extra capaciteit toegevoegd. Derhalve past het plan binnen de regionale afspraken en daarmee voldoet het plan aan artikel 4\.3 van de Verordening ruimte.

![[image]](i_NL.IMRO.0758.BP2019226002-VG01_402006.png "i_NL.IMRO.0758.BP2019226002-VG01_402006.png")

Woningbouwcapaciteit en \-opgaven. Uitsnede Regionale Agenda Wonen 2017, regio West\-Brabant, waarin capaciteit en opgaven voor de gemeente Breda rood zijn omkaderd.

Conclusie

Onderhavig initiatief voldoet aan de voorwaarden van artikel 4 en is dus in zoverre in lijn met de Verordening Ruimte van de provincie.

Hoofdstuk 2: Algemene regels

Artikel 3\.1: Zorgplicht voor ruimtelijke kwaliteit

Toetsingskader

In de algemene regels voor de bevordering van ruimtelijke kwaliteit (artikel 3\.1\). is opgenomen dat de toelichting bij een bestemmingsplan dat voorziet in een ruimtelijke ontwikkeling een verantwoording bevat dat:

1. het plan bijdraagt aan de zorg voor het behoud en de bevordering van de ruimtelijke kwaliteit van het daarbij betrokken gebied en de naaste omgeving, waaronder in ieder geval een goede landschappelijke inpasbaarheid;

2. toepassing is gegeven aan het principe van zorgvuldig ruimtegebruik.

Ad 1\. Ten behoeve van het behoud en de bevordering van de ruimtelijke kwaliteit dient het bestemmingsplan een verantwoording te bevatten waaruit blijkt dat:

* in het bestemmingsplan rekening is gehouden met de gevolgen van de beoogde ruimtelijke ontwikkeling voor de in het plan begrepen gronden en de naaste omgeving, in het bijzonder wat betreft de bodemkwaliteit, de waterhuishouding, de in de grond aanwezige of te verwachten monumenten, de cultuurhistorische waarden, de ecologische waarden, de aardkundige waarden en de landschappelijke waarden;

* de omvang van de beoogde ruimtelijke ontwikkeling, de omvang van de bebouwing en de beoogde functie, past in de omgeving gelet op de bestaande en toekomstige functies in de omgeving en de effecten die de ontwikkeling op die functies heeft, waaronder de effecten vanwege milieuaspecten en volksgezondheid;

* een op de beoogde ruimtelijke ontwikkeling afgestemde afwikkeling van het personen\- en goederenvervoer is verzekerd, waaronder een goede aansluiting op de aanwezige infrastructuur van weg, water of spoor, inclusief openbaar vervoer, een en ander onder onverminderd hetgeen in hoofdstuk 7 van de Wet milieubeheer en elders in deze verordening is bepaald.

Ad 2\. Het principe zorgvuldig ruimtegebruik houdt in dat:

* een ruimtelijke ontwikkeling buiten bestaand stedelijk gebied gebruik maakt van een bestaand bouwperceel, tenzij in de verordening uitdrukkelijk anders is bepaald;

* uitbreiding van het op grond van het geldende bestemmingsplan toegestane ruimtebeslag slechts is toegestaan mits de financiÃ«le, juridische of feitelijke mogelijkheden ontbreken om de beoogde ruimtelijke ontwikkeling binnen dat toegestane ruimtebeslag te doen plaatsvinden;

* ingeval van stedelijke ontwikkeling toepassing is gegeven aan artikel 3\.1\.6, tweede lid, van het Besluit ruimtelijke ordening (ladder voor duurzame verstedelijking);

* een bestemmingsplan buiten bestaand stedelijk gebied bepaalt dat gebouwen, bijbehorende bouwwerken en andere permanente voorzieningen binnen het bouwperceel worden opgericht en daarbinnen worden geconcentreerd.

Beoordeling

Voorwaarden ad 1:

* De toelichting dient een verantwoording te bevatten waaruit blijkt hoe rekening is gehouden met de gevolgen van de beoogde ruimtelijke ontwikkeling voor de in het plan begrepen gronden en de naaste omgeving. In hoofdstuk 5 van onderhavige toelichting wordt beargumenteerd waarom er geen belemmeringen zijn ten aanzien van deze aspecten;

* De toelichting dient een verantwoording te bevatten waaruit blijkt hoe de omvang van de beoogde ruimtelijke ontwikkeling, de omvang van de bebouwing en de beoogde functie, past in de omgeving. Gelet op de bestaande en toekomstige functies in de omgeving en de effecten die de ontwikkeling op die functies heeft. Het onderhavige initiatief behelst de sloop van een bestaande woning en de realisatie van twee woningen op een inbreidingslocatie in de kern Ulvenhout. Aldus wordt ter plaatse Ã©Ã©n extra woonfunctie toegevoegd. In de directe omgeving van het desbetreffende plangebied is voornamelijk een woonfunctie aanwezig. De beoogde woonfunctie past om die reden in de omgeving. Qua bouwmassa en situering wordt aansluiting gezocht bij bestaande woningen die direct grenzen aan het plangebied. Om die reden past de omvang van de beoogde bebouwing in de omgeving. De omvang van de beoogde ruimtelijke ontwikkeling is beperkt en tast de ruimtelijke structuur en uitstraling van Ulvenhout niet aan. Het is niet waarschijnlijk dat de realisatie van twee woningen binnen een gebied met uitsluitend woonfunctie nadelige effecten met zich mee brengt voor de volksgezondheid. De effecten van het planvoornemen ten aanzien van het milieu worden besproken in hoofdstuk 5;

* De toelichting dient een verantwoording te bevatten waaruit blijkt hoe een op de beoogde ruimtelijke ontwikkeling afgestemde afwikkeling van het personen\- en goederenvervoer is verzekerd. Ontsluiting van het plangebied zal plaatsvinden via de reeds bestaande ontsluitingswegen. Ten aanzien van parkeren wordt in hoofdstuk 4 de parkeerbalans beschreven. Er wordt voorzien in voldoende parkeercapaciteit in het plangebied.

Voorwaarden ad 2:

* Een ruimtelijke ontwikkeling buiten bestaand stedelijk gebied dient gebruik te maken van een bestaand bouwperceel. Onderhavig initiatief is gelegen binnen bestaand stedelijk gebied;

* Enkel onder voorwaarden is uitbreiding van het op grond van het geldende bestemmingsplan toegestane ruimtebeslag toegestaan. In casu wordt het op grond van het geldende bestemmingsplan toegestane ruimtebeslag met onderhavige ontwikkeling niet uitgebreid;

* In geval van een stedelijke ontwikkeling dient toepassing te zijn gegeven aan de ladder voor duurzame verstedelijking. Aan de ladder voor duurzame verstedelijking is in paragraaf 3\.2\.3 getoetst;

* Een bestemmingsplan buiten bestaand stedelijk gebied bepaalt dat gebouwen, bijbehorende bouwwerken en andere permanente voorzieningen binnen het bouwperceel worden opgericht en daarbinnen worden geconcentreerd. Onderhavige ruimtelijke ontwikkeling is gelegen binnen bestaand stedelijk gebied.

3\.4 Gemeentelijk beleid

3\.4\.1 Structuurvisie Breda 2030, Keuzes maken in een dynamische tijd, 2013

Toetsingskader

De structuurvisie "Breda 2030, keuzes maken in een dynamische tijd", vastgesteld door de raad op 26 september 2013, bestaat uit een visie en een beleidsuitwerking. De visie gaat in op de zes kernwaarden, het fundament en de hoofdlijnen van het ruimtelijke beleid voor Breda. In de beleidsuitwerking wordt per thema aangegeven welke koers de gemeente Breda wil varen.

Binnen de visie wordt aangegeven dat Breda zes kernwaarden hanteert, namelijk:

1. Ondernemende en toegankelijke kernstad in een Europese regio;

2. Onderwijsstad en ruimte voor vernieuwend ondernemersschap;

3. Gastvrijheid centraal: ontmoeten, winkelen, ontspannen Ã©n plezierig zaken doen;

4. Stad, dorp en buitengebied horen bij elkaar;

5. Cultureel erfgoed en de creatie van nieuwe waarden;

6. De menselijke maat en participatie.

Voor onderhavig plangebied is met name de kernwaarde 'Stad, dorpen en buitengebied horen bij elkaar' en 'Cultureel erfgoed en de creatie van nieuwe waarden' van belang. Ten aanzien van deze kernwaarde hecht de gemeente Breda veel waarde aan de grote verscheidenheid aan woonsferen en woonmilieus. Bovendien beschikt Breda over een gevarieerd buitengebied. Een duurzame samenhang tussen het stedelijk gebied en buitengebied blijft een belangrijk uitgangspunt voor de toekomst.

Het fundament voor de ruimtelijke visie is dat Breda een compacte en duurzame stad nastreeft, waarbij ook ruimte is voor initiatieven vanuit onderop. Compact wil zeggen dat ontwikkelingen geconcentreerd worden binnen de huidige stedelijke grenzen, en er geen verdere stedelijke uitbreiding plaats zal vinden. Doel is om de huidige kwaliteit van de stad te behouden en te versterken en in het buitengebied de focus te leggen op natuur en landbouw. Duurzaam betekent niet alleen aandacht voor het milieu, maar het principe volgen van de drie P's: People (mensen, sociale aspecten), Planet (milieu en natuurwaarde) en Profit (winst en waarde). Bij een ontwikkeling moeten deze drie factoren in balans zijn. Ruimte voor initiatief is het derde fundamentele uitgangspunt. In de huidige tijden zal ontwikkeling op een andere manier tot stand komen; niet alleen grote projecten van bovenaf, maar ook kleinschaligere initiatieven uit de stad, van onderaf.

Op basis van de kernwaarden en het fundament zijn drie hoofdlijnen voor de (ruimtelijke) ontwikkeling van Breda uitgezet: Breda Markstad (planet), Bredaas MozaÃ¯ek (people) en Knooppunt Breda (profit). Voor onderhavig planvoornemen is vooral het Bredaas MozaÃ¯ek van belang. Het mozaÃ¯ek stelt de diversiteit aan gebiedskarakteristieken als kwaliteit voor de stad. De lokale karakteristieke en behoeften van de dorpen, buitengebiedsdelen en stadswijken van Breda staan centraal. De historische linten verbinden de mozaiÃ«kstukken met elkaar en zijn vaak drager van de gebiedskarakteristiek.

Beleidsuitwerking 'Wonen in Breda'

Breda beschikt over een grote diversiteit en aantrekkelijke historisch woonmilieus zoals bijvoorbeeld het Ginneken en de vooroorlogse wijk Belcrum. Daarnaast beschikt Breda ook over zeer aantrekkelijke landelijk dorpse woonmilieus. Om betere regie op de woningmarkt te kunnen voeren is een opdeling in woonsferen van belang. Deze bestaan uit een combinatie van de landelijke woonmilieu indeling met een opdeling van de Bredase woningmarkt.

Beoordeling

Het onderhavige initiatief voorziet in de sloop van een bestaande woning en de realisatie van twee nieuwe woningen. Het invullen van deze locatie met Ã©Ã©n extra woningdraagt ter plaatse bij aan de ruimtelijke kwaliteit van het gebied. De geprojecteerde woningen zijn gesitueerd in een landelijke omgeving, aan de rand van de kern Ulvenhout. Hiermee wordt bijgedragen aan de woningvoorraad in een aantrekkelijk landelijk dorps woonmilieu.

Conclusie

Geconcludeerd kan worden dat de ontwikkeling past binnen het beleid zoals verwoord in de gemeentelijke structuurvisie.

3\.4\.2 Bomenbeleid, 2016

Toetsingskader

De gemeente Breda heeft een nieuwe digitale kaart met waardevolle bomen, bossen en andere groene gebieden, vastgesteld d.d. 14 juli 2016\. Aan de hand van criteria \- zoals cultuurhistorie, ecologie en het klimaat \- zijn samen met lokale natuur\- en milieuverenigingen de Bredase bomen zorgvuldig in kaart gebracht. Het nieuwe bomenbeleid zorgt voor adequate bescherming van waardevolle bomen, maar ook bossen en houtsingels. Het brengt vereenvoudiging van de huidige Bomenverordening 2010\. Het groen op de nieuwe kaart is in de toekomst beschermd en valt onder de regels van een omgevingsvergunning.

Beoordeling

Blijkens de 'Bomenkaart' van de gemeente is de tuin aangewezen als groengebied. Deze classificatie houdt in dat voor het rooien van bomen met een stamomtrek van 65 cm of meer op een hoogte van 1,3 meter boven het maaiveld, een omgevingsvergunning nodig is. Ten behoeve van het kunnen rooien van de bomen is een Bomeneffectanalyse uitgevoerd. Dit onderzoek is uitgevoerd door B\-vier, d.d.6 september 2018\. Dit rapport is opgenomen als Bijlage 1 bij deze toelichting.

Het rapport trekt de conclusie dat 33% van de bomen een zeer slechte staat hebben. Verder heeft 51% van de bomen een slechte staat. Het merendeel van de bomen, 95%, zijn confiren en sparren van bedenkelijke conditie. Het bomenbestand is van zulke matige kwaliteit dat afgevraagd kan worden of de waardering als groenebied gehandhaafd moet worden.

De in het gebied aanwezige notenboom en kastanje boom kunnen zonder maatregelen gehandhaafd worden. Bij 22 andere bomen zijn maatregelen nodig om de bomen te kunnen handhaven. Al deze bomen hebben een echter een lage groenwaarde waardoor tegen rooien geen bezwaar is. Het achterste deel van het preceel kan als groengebied gehandhaafd worden. Geadviseerd wordt de slechte bomen te rooien en te vervangen door inheemse bomen en struiken.

Conclusie

Het planvoornemen past binnen de kaders van het bomenbeleid van Breda. Het achterste deel van de gronden blijven gehandaafd als tuin.

3\.4\.3 Nota Parkeer en Stallingsbeleid Breda, herijking 2013, actualisatie 2016

Toetsingskader

In 2004 is de Nota Parkeer\- en Stallingsbeleid Breda vastgesteld. Deze is in 2013 herrijkt en is in 2016 geactualiseerd. In deze nota is het beleid rondom bijvoorbeeld de thema's parkeerregulering, parkeernormering en transferpunten benoemd, met als ambitie het parkeergebruik voor de toekomst te optimaliseren. Dit betekent het beter benutten van huidige en te realiseren (gebouwde) parkeervoorzieningen. Als uitgangspunt hierbij geldt dat het optimaliseren van het parkeergebruik niet ten koste mag gaan van zaken als bereikbaarheid en leefbaarheid in de stad. In de nota wordt aangegeven dat parkeren op eigen terrein dient plaats te vinden conform de geldende parkeernormen. Deze normen zijn gebaseerd op onder meer de mate van verstedelijking, bereikbaarheidskenmerken van de locatie en specifieke eigenschappen van de functie.

Beoordeling en conclusie

In onderhavig plan wordt rekening gehouden met de parkeerbehoefte zoals deze is bepaald in de Nota Parkeer en Stallingsbeleid Breda, herijking 2013, actualisatie 2016\. De wijze waarop dit gebeurt, is in paragraaf 4\.3 uiteengezet.

HOOFDSTUK 4 Doelstelling van het bestemmingsplan

4\.1 Doelstelling

Voor de gronden binnen het plangebied vigeert thans het bestemmingsplan "Ulvenhout" van de gemeente Breda, zoals vastgesteld d.d. 24 augustus 2011\. In dit bestemmingsplan zijn de gronden binnen het plangebied bestemd als 'Wonen'. Het realiseren van de woningen is niet mogelijk op basis van het vigerende bestemmingsplan. Om de ontwikkeling mogelijk te maken dient derhalve ene bestemmingsplan voor het plangebied opgesteld te worden. Het onderhavige bestemmingsplan voorziet in de juridisch\-planologische basis voor de voorgenomen ontwikkeling. Het plan kent samengevat het doel het juridisch\-planologisch mogelijk maken van de realisatie van twee woningen aan de Kraaijenbergsestraat 2 te Ulvenhout.

4\.2 Stedenbouwkundige opzet

Met het planvoornemen wordt het perceel aan de Kraaijenbergsestraat 2 gesplitst. Ter plaatse van deze percelen zullen twee woningen worden opgericht. De woningen worden in de rooilijn van de aangrenzende bebouwing geplaatst. Daarnaast wordt qua bouwmassa aangesloten bij de overige woningen in de Kraaijenbergsestraat. Hierdoor sluit het onderhavige initiatief aan bij de gehanteerde opbouw van de straat. Verder worden de woningen omgeven door groene randen, waardoor de nieuwe bebouwing passend in de landelijke omgeving.

4\.3 Verkeer en parkeren

4\.3\.1 Verkeer

Het plangebied zal worden ontsloten via de Kraaijenbergsestraat. Deze weg heeft ter plaatse van het plangebied een snelheidsregime 30 km/u. Ter plaatse van de overgang van bestaand stedelijk gebied naar landelijk gebied wijzigt het snelheidsregime van de Kraaijenbergsestraat in 60 km/u. Het betreft geen doorgaande weg doordat de weg uitmond in een doodlopende straat. Met het planvoornemen wordt Ã©Ã©n extra woning toegevoegd ten opzichte van de huidige situatie. Gelet op de aard van de straat en gezien de beperkte toename aan voertuigbewegingen per etmaal die de realisatie van Ã©Ã©n extra woning teweeg brengt, kan worden gesteld dat de Kraaijenbergsestraat de toename aan verkeersbewegingen aan kan.

4\.3\.2 Parkeren

Toetsingskader

Met de inwerkingtreding van de "Reparatiewet BZK" op 29 november 2014 is het verplicht om het parkeren te reguleren middels de bestemmingsregeling. In de bestemmingsregeling kan worden opgenomen dat bij aanvraag om omgevingsvergunning (voor het bouwen en / of afwijken) dient te worden aangetoond dat wordt voldaan aan de van toepassing zijnde parkeernormen. In het kader van 'een goede ruimtelijke ordening' dient echter al bij vaststelling van een bestemmingsplan inzichtelijk te worden gemaakt dat redelijkerwijs in de aldus benodigde parkeerplaatsen feitelijk duurzaam kan worden voorzien (ECLI:NL:RVS:2017:1036, r.o. 5\.3\). Het aantal benodigde parkeerplaatsen wordt bepaald door het geldende parkeerbeleid.

Beoordeling

In 2013 heeft de gemeente Breda de tot dan toe vigerende 'Nota Parkeer\- en stallingsbeleid Breda' uit 2004 herijkt. De gemeentelijke nota geeft per functie de toepasselijke parkeernormen aan. Voor het onderhavige plangebied dient volgens de kaart 'deelgebieden parkeernormering' uitgegaan te worden van 'parkeernormen, overig gebied'. Voor dit gebied geldt een parkeernorm van 1,9 parkeerplaatsen per woning. Er dienen aldus afgerond twee parkeerplaatsen per woning gerealiseerd te worden. Deze dienen op eigen terrein te worden gerealiseerd. Gelet op het type woning en de groote van het plangebied, is hiervoor ruimte. In de regels is geborgd dat bij het verlenen van een omgevingsvergunning voor bouwen en/of afwijken tenminste voldaan dient te worden aan dit gemeentelijke beleid ten aanzien van parkeernormen.

Conclusie

In het plangebied is voldoende ruimte om aan de gemeentelijke parkeernormen te kunnen voldoen. Een juridische waarborg is in de planregels verankerd.

HOOFDSTUK 5 Milieu en landschap

5\.1 Inleiding

Breda wil een stad zijn waarin mensen graag wonen, werken en recreÃ«ren. Leefbaarheid en duurzaamheid zijn hiervoor sleutelbegrippen. Een gezond en veilig woonmilieu is hierbij van groot belang. Daarnaast hebben bedrijven ruimte nodig om zich te ontwikkelen en is voldoende groen belangrijk voor natuurontwikkeling en recreatie. Om dit te kunnen bereiken dient bij ruimtelijke ontwikkelingen integraal naar het te ontwikkelen gebied te worden gekeken en zullen alle belangen zo goed mogelijk op elkaar af gestemd moeten worden.

Voor het ontwikkelen en in stand houden van een leefbaar en duurzaam Breda dient bij ruimtelijke planvorming rekening gehouden te worden met de milieuaspecten die door het plangebied en of de omgeving hiervan worden opgelegd. Door rekening te houden met deze aspecten kan een goed leefklimaat worden ontwikkeld.

5\.2 Bodem

Toetsingskader

Op basis van art. 3\.1\.6, lid 1 onder f Bro geldt dat in een toelichting op een ruimtelijk besluit de inzichten over de uitvoerbaarheid van dat besluit worden neergelegd. Ten aanzien van het aspect bodemkwaliteit staat, op basis van vaste jurisprudentie van de Afdeling Bestuursrechtspraak Raad van State (ABRvS), voorop dat de vaststelling van de aanwezigheid van verontreinigingen in de bodem, de noodzaak van sanering van verontreinigde locaties en de wijze waarop deze saneringen moeten worden uitgevoerd, zijn geregeld in afzonderlijke wetgeving met eigen procedures. Dat doet er niet aan af dat het bevoegd gezag het ruimtelijk besluit pas kan nemen indien, voor zover redelijkerwijs valt in te zien, een eventuele bodemverontreiniging niet aan de uitvoerbaarheid in de weg staat (22 december 2010, ECLI:NL:RVS:2010:BO8297, r.o. 2\.18\.4; 27 juni 2012, ECLI:NL:RVS:2012:BW9569, r.o. 2\.10\.3\). Daarbij geldt als uitgangspunt dat de bodem in principe geschikt dient te zijn voor de beoogde functie. De bodemkwaliteit mag geen onaanvaardbaar risico vormen voor de gebruikers van de bodem.

Beoordeling

Door Milon bv is in september 2018 een verkennend bodemonderzoek uitgevoerd ter plaatse van het plangebied. De rapportage van het onderzoek is bijgesloten in Bijlage 2. Uit het vooronderzoek blijkt dat de onderzoekslocatie al voor 1900 een agrarische bestemming had. De huidige woonbebouwing is eind jaren 80 van de vorige eeuw gerealiseerd. Voor zover bekend zijn op de locatie geen brandstoftanks of andere verdachte locaties aanwezig geweest. Daarnaast zijn er geen bodembedreigende bedrijfs)activiteiten uitgevoerd.

Tijdens de veldwerkzaamheden zijn er geen bijmengingen waargenomen die zouden kunnen duiden op een mogelijke verontreiniging van de bodem. Specifiek wordt vermeld dat er geen asbestverdacht materiaal is aangetroffen. Het onderzoek heeft geleid tot een goed beeld van de bodemkwaliteit ter plaatse van de onderzoekslocatie. Wat betreft de milieuhygiÃ«nische bodemkwaliteit bestaat er geen belemmering voor het huidige en toekomstige gebruik van de locatie. Vervolgonderzoek naar de licht verhoogte concentraties wordt niet zinvol geacht.

Conclusie

Het aspect bodemkwaliteit vormt geen belemmering voor de beoogde ontwikkeling.

5\.3 Water

Toetsingskader

In ruimtelijke plannen dient aandacht besteed te worden aan waterhuishoudkundige aspecten. Daarbij staan naast een duurzaam waterbeheer de integrale afweging en het creÃ«ren van maatwerk voorop. Water moet altijd bekeken worden in het licht van het watersysteem of stroomgebied waarin een stad of een dorp ligt. Een goede afstemming van waterbeleid en ruimtelijke ordening, ook in het direct aangrenzende gebied, is daarom noodzakelijk. De integratie van water in ruimtelijke plannen vindt plaats via de zogenaamde watertoets. Concreet betekent de watertoets, dat een plan een zogenaamde waterparagraaf dient te bevatten, die keuzes ten aanzien van de waterhuishoudkundige aspecten gemotiveerd beschrijft. Daarin dient een wateradvies van de waterbeheerder te worden meegenomen. De watertoets is wettelijk verankerd in artikel 3\.1\.6 lid 1, sub b Bro.

Beleid provincie Noord\-Brabant

Vigerend is het Provinciale Milieu\- en Waterplan 2016 \- 2021 (PWMP) van 18 december 2015\. Het PMWP is de structuurvisie voor o.a. het aspect water op grond van de Wet ruimtelijke ordening. Het plan bevat de verplichte onderdelen vanuit de Europese Kaderrichtlijn Water. Behalve dat het PMWP de uitgangspunten aangeeft voor het waterbeleid van waterschappen en gemeenten, toetst de provincie aan de hand van dit plan ook of de plannen van de waterschappen passen in het provinciale beleid. Als algemene uitgangspunten zijn onder andere te noemen de scheiding van relatief schone en vuile waterstromen en het benutten van mogelijkheden voor infiltratie en/of conservering van hemelwater.

Beleid waterschap Brabantse Delta

De projectlocatie is gelegen binnen het stroomgebied van waterschap Brabantse Delta. De visie van waterschap Brabantse Delta is vervat in het Waterbeheerplan 2016 \- 2021 en kent een geldigheid vanaf 22 december 2015\. Het waterschap richt zich hierbij op een doelmatig waterbeheer als motor voor een economische en ecologisch krachtige regio. Speerpunten uit het waterbeheerplan zijn klimaatadaptatie, innovaties, ruimtelijke ontwikkelingen, toekomstig medegebruik en het tegengaan van verdroging. Deze ontwikkelingen geven aanleiding tot nieuwe accenten:

* het nationale Deltaprogramma voor waterveiligheid en de versterking van de dijken langs de Rijkswateren en de regionale rivieren;

* het optimaliseren van de zoetwatervoorziening met het oog op de toenemende droogte;

* inzet op bewustwording van watergebruikers zodat hun inzicht groeit over wat ze zelf aan waterbeheer kunnen bijdragen;

* helderheid over zowel beperkingen als mogelijkheden voor de gebruiksfuncties van het watersysteem;

* het verbeteren van de waterkwaliteit in een meer integrale, gebiedsgerichte uitvoeringsstrategie (combineren van verbeteren van de waterstanden, onderhouden van sloten en treffen van inrichtingsmaatregelen);

* afvalstoffen steeds meer inzetten als waardevolle grondstoffen zoals terugwinning van fosfaat en productie van bioplastic uit afvalwater;

* een duurzame energiewinning.

Daarnaast heeft het waterschap waar nodig nog toegespitst beleid en beleidsregels op de verschillende thema's/speerpunten uit het waterbeheersplan en heeft het waterschap een eigen verordening; De Keur en de legger. De Keur waterschap Brabantse Delta 2015 bevat gebods\- en verbodsbepalingen met betrekking tot ingrepen die consequenties hebben voor de waterhuishouding en het waterbeheer. De legger geeft aan waar de waterstaatswerken liggen, aan welke afmetingen en eisen die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd.

De waterschappen Aa en Maas, Brabantse Delta en De Dommel hebben in de Noord\-Brabantse Waterschapsbond (NBWB) besloten om de keuren te uniformeren en tegelijkertijd te dereguleren. Hierbij is aangehaakt bij het landelijke uniformeringsproces van de Unie van Waterschappen. Er is conform het nieuwe landelijke model een sterk gedereguleerde keur opgesteld, met bijbehorende algemene regels en beleidsregels. Deze zijn voor de drie waterschappen gelijkluidend. De nieuwe uniforme keuren zijn gezamenlijk in werking getreden op 1 maart 2015\. In de nieuwe keur is opgenomen dat het in beginsel verboden is om zonder vergunning neerslag door toename van verhard oppervlak of door afkoppelen van bestaand oppervlak, tot afvoer naar een oppervlaktewaterlichaam te laten komen. Dit verbod is van toepassing tenzij:

1. het afkoppelen van verhard oppervlak maximaal 10\.000 mÂ² is, of;

2. de toename van verhard oppervlak maximaal 2\.000 mÂ² is, of;

3. de toename van verhard oppervlak bestaat uit een groen dak.

4. de toename van verhard oppervlak tussen 2\.000 mÂ² en 10\.000 mÂ² is en compenserende maatregelen zijn getroffen om versnelde afvoer van hemelwater tegen te gaan, in de vorm van een voorziening met een minimale retentiecapaciteit conform de rekenregel:

Benodigde retentiecapaciteit (in mÂ³) \= toename verhard oppervlak (in mÂ²) x gevoeligheidsfactor x 0,06

Daarbij dient de voorziening te voldoen aan de volgende voorschriften:

1. de bodem van de voorziening dient boven de gemiddelde hoogste grondwaterstand (GHG) te liggen;

2. de afvoer uit de voorziening via een functionele bodempassage naar het grondwater en/of via een functionele afvoerconstructie naar het oppervlaktewater plaatsvindt. Indien een afvoerconstructie wordt toegepast, dient deze een diameter van 4 cm te hebben;

3. daarnaast moet er altijd een overloopconstructie zijn, om uitspoeling naar de sloot te voorkomen.

Voor het overige zijn er in de keur diverse regels opgenomen om gebieden met een specifieke functie te beschermen, zoals de attentiegebieden en invloedsgebieden Natura 2000\. Er geldt een specifiek beschermingsregime, afhankelijk van het type gebied en de ligging in of nabij een beschermd gebied.

Beleid gemeente Breda

De gemeente Breda heeft haar beleid omtrent water vastgelegd in het verbreed Gemeentelijk Rioleringsplan 2014\-2018 (vGRP). Hierin is onder meer een samenvatting opgenomen van het hemel\- en grondwaterbeleid van de gemeente Breda (âEen bodem voor waterâ).

Nieuwe ontwikkelingen binnen de gemeente Breda dienen hydrologisch neutraal uitgevoerd te worden. Expliciet betekent dit dat hemelwater niet op de riolering mag worden aangesloten, maar separaat binnen de plangrenzen moet worden verwerkt. Bij een toename van het verhard oppervlak moet de ontwikkelende partij op eigen terrein extreem zware buien kunnen verwerken en schone en vuile waterstromen gescheiden aanleveren tot aan de perceelsgrens. Ter bepaling van het ruimtebeslag en retentiecapaciteit hanteert de gemeente een werknorm van 780 m3 waterberging per hectare toename verhard oppervlak (bui 78 mm in 24 uur). Bij herstructurering (sloop en herbouw) legt de gemeente een verplichting op een deel van het hemelwater te bergen en te infiltreren. Het doel is om 80 procent van de jaarlijkse neerslag lokaal te verwerken door een infiltratievoorziening met een berging van circa 7 millimeter. Voorzieningen die ook hemelwater infiltreren mogen kleiner zijn, als het netto effect maar hetzelfde is. Om de retentiecapaciteit voor een volgende bui weer beschikbaar te hebben moet het hemelwater binnen 3 dagen (op natuurlijke wijze) zijn weggezakt in de bodem. De gewenste ledigingstijd bedraagt echter 24 uur.

Beoordeling

Uit de kaarten behorende bij de Keur waterschap Brabantse Delta 2015 volgt dat de locatie is gelegen binnen het attentiegebied en het invloedsgebied Natura2000\. Het invloedsgebied Natura2000 betreft een zeer ruim gebied en omvat grote delen van West\-Brabant. Voor de invloedsgebieden Natura2000 gelden de algemene regels niet, deze blijven vergunningplichtig op grond van de Keur. Dit zijn de gebieden rond Natura 2000\-gebieden waar significante effecten van de verruiming van agrarische grondwateronttrekking niet kan worden uitgesloten. Voorliggend initiatief heeft geen betrekking op grondwateronttrekking. Derhalve is de ligging binnen dit invloedsgebied niet relevant voor het initiatief.

![[image]](i_NL.IMRO.0758.BP2019226002-VG01_402007.png "i_NL.IMRO.0758.BP2019226002-VG01_402007.png")

Uitsnede keurkaart Keur waterschap Brabantse Delta. Het plangebied is aangeduid met een gele ster.

Voor de beschermde gebieden en attentiegebieden die in de keur zijn aangewezen geldt voor zowel het grondwater\- als het oppervlaktewatersysteem een strikt beschermingsbeleid conform het provinciaal beleid. Dit betekent dat alle ingrepen in dergelijke gebieden in beginsel vergunningplichtig blijven, met daaraan gekoppeld een terughoudend en stringent vergunningenbeleid. De attentiegebieden hebben tot doel het tegengaan van verdere verdroging van de natte natuurparel door ingrepen in de waterhuishouding in de directe omgeving. Nieuwe waterhuishoudkundige ingrepen zijn enkel toegestaan indien ze gericht zijn op het verbeteren van de condities voor de natuur. In stedelijke gebieden kunnen aanpassingen in het watersysteem wel worden toegestaan ten behoeve van stedelijke ontwikkelingen of ter voorkoming van ernstige grondwateroverlast, mits de waterafvoer niet meer bedraagt dan ten hoogste de landbouwkundige afvoer.

Het project betreft de sloop van de bestaande woning en de realisatie van twee vrijstaande woningen met bijbehorende voorzieningen (zoals een bijgebouw en bouwwerken, geen gebouwen zijnde). Een deel van het terrein zal worden verhard en bebouwd ten behoeve van het initiatief. Het overige deel zal gebruikt worden als tuin en groen. Het plangebied heeft een oppervlak van circa 3\.105 m2. In de huidige situatie is hiervan circa 460 mÂ² verhard. Met het planvoornemen zal de verharding circa 1\.500 mÂ² bedragen. De verhardingstoename in het plangebied bedraagt hierdoor circa 1\.040 m2. De bouwplannen blijven wel ruim onder de 2\.000 mÂ² extra verharding ten opzichte van de bestaande situatie, zodat geen sprake is van een retentievereiste als verplicht door het waterschap.

De gemeente Breda stelt zelf wel een bergingsopgave van 7 mm per m2 totale verharding en 78 mm per m2 nieuw verhard oppervlak. Op basis van het bestaand en toekomstig verhard oppervlak en de bergingseis bedraagt de waterbergingsopgave voor het plangebied in totaal (460 m2 x 0,007\) \+ (1\.040 m2 x 0,078\) \= circa 85 m3.

De omvang van de noodzakelijke waterberging kan verminderd worden door het toepassen van duurzame oplossingen. Zo mag met 60 mm in plaats van 78 mm per m2 worden gewerkt indien gekozen wordt voor een duurzame invulling met een bovengrondse, zuiverende voorziening die door infiltratie weer leegloopt. Andere methoden zijn het verminderen van het afweterend verharde oppervlak door gebruik van waterdoorlatende verharding en/of het toepassen van een groen dak. Een groen dak met een minimale waterbergingscapaciteit van 20 liter per m2 wordt gezien als onverhard.

In de toekomstige situatie zal het schone hemelwater (zogenaamde hemelwaterafvoer; HWA) niet direct op het vuilwater (zogenaamde droogweerafvoer; DWA) worden aangesloten, maar separaat binnen de plangrenzen worden verwerkt. Per kavel bedraagt de totale wateropgave circa 42\.5 m3. Dit betekent dat bij de verdere planuitwerking water expliciet en op evenwichtige wijze in beschouwing wordt genomen en dat hemelwater op een duurzame wijze wordt verwerkt. De ontwikkeling zal daarmee hydrologisch neutraal zijn. Binnen de planlocatie is voldoende ruimte aanwezig om de waterbergingsopgave te verwerken. Ten aanzien van de omvang van hemelwater zijn meerdere mogelijkheden van toepassing:

* regenwater (deels) opvangen in een regenton/regenzuil;

* regenwater bergen in de tuin door aanleg van een buffer/vijver/zaksloot;

* regenwater (deels) infiltreren in de tuin:

1. door de regenpijp af te zagen en met een bocht in de tuin (in een laagte) te laten lopen;

2. door de aanleg van een grindbed.

De daadwerkelijke realisatie van voldoende waterberging is door middel van een regel geborgd in het bestemmingsplan. Hierdoor kunnen de woningen enkel gebouwd worden indien voorzien wordt van een voldoende omvang van de waterbergingsvoorziening.

Het te veel aan hemelwater afkomstig van openbare verhardingen en percelen in de omgeving voert thans af via watergangen. Ten oosten van de Kraaijenbergsestraat 4 is een B\-watergang gelegen. Deze watergang mond uit in een A\-watergang. Het te veel aan regenwater binnen het plangebied kan worden afgevoerd via deze watergang.

Conclusie

Er worden vanuit oogpunt van de waterhuishouding geen belemmeringen verwacht ten aanzien van de uitvoering van het plan. De daadwerkelijke realisatie van voldoende waterberging is door middel van een regel geborgd in het bestemmingsplan.

5\.4 Cultureel erfgoed

Toetsingskader

In de nota 'Erfgoed in context ErfgoedVisie Breda 2008\-2015' is vastgesteld dat het Bredase erfgoed de basis vormt van de Bredase identiteit en tevens voor ruimtelijke ontwikkelingen in Breda. Om het erfgoed in brede zin op herkenbare wijze te kunnen inpassen in nieuwe ruimtelijke ontwikkelingsprocessen is een goede inventarisatie noodzakelijk. In deze toelichting worden de aanwezige cultuurhistorische waarden globaal in beeld gebracht en wordt aangegeven hoe deze waarden beschermd worden.

Om het erfgoed in brede zin op herkenbare wijze te kunnen inpassen in nieuwe ruimtelijke ontwikkelingsprocessen is een goede inventarisatie noodzakelijk. In deze toelichting op het bestemmingsplan wordt het aanwezige cultureel erfgoed (te verdelen in archeologie, historische geografie en gebouwd erfgoed) globaal in beeld gebracht en wordt aangegeven hoe deze waarden beschermd worden.

Beoordeling archeologie

Archeologie

In het vigerende bestemmingsplan is ter plaatse van het plangebied de dubbelbestemming 'Waarde \- Archeologie' toegekend. Bij bodemingrepen met een oppervlakte groter dan 100 mÂ² en dieper dan 0,5 m dient een archeologisch rapport overlegd te worden, waarmee wordt aangetoond dat geen archeologische waarden worden aangetast.

![[image]](i_NL.IMRO.0758.BP2019226002-VG01_402008.png "i_NL.IMRO.0758.BP2019226002-VG01_402008.png")

Uitsnede Beleidsadvieskaart Breda's erfgoed. Plangebied is aangegeven met een gele ster.

Door het team erfgoed van de afdeling Ruimte van de gemeente Breda is in september 2018 een archeologisch onderzoek door middel van een proefsleuvenonderzoek uitgevoerd. De rapportage is als Bijlage 4 aan deze toelichting gevoegd. Het onderzoek is uitgevoerd volgens de uitgangspunten en randvoorwaarden zoals vastgelegd in het PvE. Door de aanwezigheid van een beregingsinstallatie was het niet mogelijk de noordelijke sleuf over de volle lengte aan te leggen. Bovendien is de proefsleuf iets smaller aangelegd, vanwege een nabijgelegen leiding van Brabant Water. Deze wijziging is afgestemd met bevoegd gezag. In de zuidelijke proefsleuf zijn geen archeologische sporen aangetroffen. In de noordelijke sleuf is een brede greppel met een oost\-west oriÃ«ntatie gedocumenteerd en een paalkuiltje. Ten aanzien van de waardering van de aangetroffen vindplaatsen is de criteria schoonheid en herinneringswaarde alleen van toepassing op archeologische vindplaatsen die nog zichtbaar zijn in het landschap. Ter plaatse van het plangebied is dit niet het geval. Daarom is de belevingswaarde niet van toepassing op het onderzochte terrein. De criteria 'gaafheid' en 'conservering' krijgen een middelhoge score. Er is slechts Ã©Ã©n spoor aangetroffen in het plangebied dat vermoedelijk uit de nieuwe tijd komt. De criteria 'zeldzaamheid', 'informatiewaarde' en 'ensemblewaarde' krijgen een lage score. Her archeologisch onderzoek heeft weinig informatie opgeleverd over de bewoningsgeschiedenis van het plangebied. Op basis van het proefsleuvenonderzoek geeft de gemeente Breda het bouwvlak vrij voor het aspect archeologie. Wanneer er bij het ontgraven van het terrein toch nog archeologische sporen aan het licht komen, dienen deze volgens de Erfgoedwet 2016 binnen drie dagen te worden gemeld bij de afdeling ruimte van de gemeente Breda.

Historische geografie

Lange tijd bestond de enige bebouwing rondom het plangebied uit de woning gelegen op de hoek van de Kraaijenbergsestraat met de Annevillelaan. Voor de aanleg van de Rijksweg A58 was de Kraaijenbergsestraat een doorgaande weg richting de Chaamse bossen. Rond 2000 is de wijk aan de noordzijde van het plangebied ontwikkelt. Thans is de bebouwing volledig aangevuld van het Ulvenhoutse bos tot de Kraaijenbergsestraat.

![[image]](i_NL.IMRO.0758.BP2019226002-VG01_402009.png "i_NL.IMRO.0758.BP2019226002-VG01_402009.png")

In de provincie Noord\-Brabant dienen in het kader van het behoud van waardevolle cultuurhistorische elementen en archeologische vindplaatsen, ruimtelijke plannen te worden getoetst aan de provinciale Cultuurhistorische Waardenkaart (CHW). Hierop staan de bepalende cultuurhistorische elementen aangeven. Binnen het plangebied ligt geen cultuurhistorisch waardevolle bebouwing. Uit de Cultuurhistorische Waardenkaart volgt wel dat de locatie is gelegen binnen de regio van provinciaal cultuurhistorisch belang de 'Baronie '. Dit is de regio die zich uitstrekt van de Aa of Weerijs en de Mark in het westelijk deel en de breuklijn van de Roerdal Slenk in het oostelijk deel. Het zandlandschap bestaat uit een grofmazige mozaÃ¯ek van oude en jonge zandontginningen en bossen. Kenmerkend voor de oude zandontginningen zijn dorpen en buurtschappen zonder open akkercomplexen en bijhorende groenstructuren. Op enkele plaatsen komen open akkercomplexen voor. De bebouwing en de akkers liggen vaak op de rand van de beekdalen, de graslanden (beemden) in het beekdal en de (voormalige) heidevelden op de hogere zandgronden. De jongere ontginningen hebben vaak een open karakter met een rationeel patroon van wegen, waterlopen en percelen. De openheid wordt onderbroken door erfbeplanting en wegbeplanting. Daarnaast komen ook meer besloten jonge zandontginningen voor, met bebouwing langs oude wegen, kleinschaligheid door de afwisseling van akkers en weiden met bosjes en losstaande bomen. Op de overgang van bos naar beekdal is een coulissenlandschap ontstaan met transparante bomenrijen, gericht op de beek. Onderhavig initiatief is kleinschalig van aard en kent niet het schaalniveau waarop de cultuurhistorische waarden ontwikkeld, behouden of versterkt kunnen worden ter verwezenlijking van de regionale ambitie. Deze ligging heeft derhalve geen invloed op het initiatief. Voor het overige liggen geen formele cultuurhistorische waarden in de directe omgeving van het plangebied.

Bebouwd erfgoed

Binnen het plangebied zijn geen beschermde monumenten aanwezig.

Conclusie

Het aspect cultureel erfgoed vormt geen belemmering voor onderhavig plan. Indien er bij het ontgraven van het terrein toch nog archeologische sporen gevonden worden, dienen deze binnen drie dagen te worden gemeld bij de afdeling ruimte van de gemeente Breda.

5\.5 Natuurgebieden

Toetsingskader

De Wet natuurbescherming (Wnb) is een wet van 16 december 2015, houdende regels ter bescherming van de natuur. De Wet natuurbescherming is in werking getreden op 1 januari 2017 en vervangt daarmee het voorheen geldende wettelijke stelsel voor de natuurbescherming, zoals neergelegd in de Natuurbeschermingswet 1998, de Flora\- en faunawet en de Boswet.

De wet regelt ten eerste de taken en bevoegdheden ten behoeve van de bescherming van natuurgebieden en planten\- en diersoorten. Daarnaast bevat de wet onder meer bepalingen over de jacht en over houtopstanden. In de Wet natuurbescherming is de Europese regelgeving omtrent natuurbescherming, zoals vastgelegd in de Vogelrichtlijn (Richtlijn 2009/147/EG, 30 november 2009\) en Habitatrichtlijn (Richtlijn 92/43/EEG, 21 mei 1992\) als uitgangspunt genomen.

De gebiedsbescherming van de Natura 2000\-gebieden is geregeld in hoofdstuk 2 van de Wnb. Onderdeel van deze gebiedsbescherming wordt gevormd door het Programma Aanpak Stikstof 2015 \- 2021 (PAS), welke in werking is getreden per 1 juli 2015\. Het PAS betreft een programma, voorheen op grond van de Natuurbeschermingswet 1998 en gecontinueerd onder de Wnb, en heeft als doel om de depositie van stikstof op de Natura 2000\-gebieden te verminderen, de natuur te versterken en ruimte te bieden voor economische ontwikkelingen.

Beoordeling

Het dichtstbij gelegen Natura 2000\-gebied betreft het 'Ulvenhoutse Bos', welke is gelegen op een afstand van circa 220 m. Natura 2000\-gebieden kunnen schade ondervinden wegens diverse aspecten, zoals verdroging, oppervlakteverlies, verontreiniging, versnippering, optische verstoring, verzuring en vermesting. Gelet op de aard van onderhavig initiatief is er geen sprake van relevante emissies. Onderhavige ontwikkeling heeft derhalve met zekerheid geen mogelijk effect tot gevolg op de Natura 2000\-gebieden en Beschermde Natuurmonumenten.

Conclusie

Onderhavig initiatief voldoet aan de vereisten van de Wet natuurbescherming wat betreft natuurgebieden.Â

5\.6 Flora en fauna

Toetsingskader

De Wet natuurbescherming (Wnb) is een wet van 16 december 2015, houdende regels ter bescherming van de natuur. De Wet natuurbescherming is in werking getreden op 1 januari 2017 en vervangt daarmee het voorheen geldende wettelijke stelsel voor de natuurbescherming, zoals neergelegd in de Natuurbeschermingswet 1998, de Flora\- en faunawet en de Boswet.

De wet regelt ten eerste de taken en bevoegdheden ten behoeve van de bescherming van natuurgebieden en planten\- en diersoorten. Daarnaast bevat de wet onder meer bepalingen over de jacht en over houtopstanden. In de Wet natuurbescherming is de Europese regelgeving omtrent natuurbescherming, zoals vastgelegd in de Vogelrichtlijn (Richtlijn 2009/147/EG, 30 november 2009\) en Habitatrichtlijn (Richtlijn 92/43/EEG, 21 mei 1992\) als uitgangspunt genomen. Voor de soortenbescherming is wettelijk bovendien rechtstreeks verwezen naar het Verdrag van Bern en het Verdrag van Bonn.

Het beschermingsregime betreffende soorten (flora en fauna) is opgenomen in hoofdstuk 3 van de Wnb. De verbodsbepalingen zijn hierbij afhankelijk gesteld van de soort (en daarmee de opname van die soort op de diverse lijsten) en de voorgenomen handelingen. Bovendien is een algemeen geldende zorgplicht opgenomen om handelingen achterwege te laten of maatregelen te treffen, om te voorkomen dat nadelige gevolgen ontstaan voor in het wild levende dieren en planten.

Conform de Wet natuurbescherming is de initiatiefnemer bij ruimtelijke ingrepen verplicht op de hoogte te zijn van mogelijke voorkomende beschermde soorten binnen het plangebied. Vanuit die kennis dienen plannen en projecten getoetst te worden aan eventuele strijdigheid met de verbodsbepalingen uit de Wnb. Conform vaste jurisprudentie kan een plan worden vastgesteld indien aannemelijk wordt gemaakt dat het aspect flora en fauna niet aan de uitvoerbaarheid van het plan in de weg staat.

Beoordeling

Door De Roever Omgevingsadvies is in september 2018 een quickscan flora en fauna uitgevoerd. De rapportage van dit onderzoek is als Bijlage 3 aan deze toelichting gevoegd. Uit de quickscan blijkt dat er geen negatieve effecten op de flora worden verwacht. Ten aanzien van de fauna zijn de te slopen gebouwen mogelijk rust\- of verblijfplaats voor vleermuizen. Daarnaast zijn enkele bomen mogelijk ook rust\- of verblijfplaats voor vleermuizen. Verder zijn mogelijk migratieroutes of foerageergebieden aanwezig op de planlocatie. Nader onderzoek naar het voorkomen van vleermuizen volgens het landelijke vleermuisprotocol is noodzakelijk. Voor overige zoogdieren geldt dat de in het plangebied aanwezige biotopen negatieve effecten op de eekhoorn niet uitsluiten. Nader onderzoek naar de functie van het plangebied voor de eekhoorn is noodzakelijk.

Verder is ter plaatse van het plangebied sprake van zeer geschikte bebouwing die kan dienen als verblijfs\- en nestplaats van de gierzwaluw. Nader onderzoek naar de aanwezigheid van de gierzwaluw is noodzakelijk. Daarnaast maakt de bebouwing op de planlocatie in de vorm van een woonhuis en twee tuinbergingen met veel groen, de planlocatie geschikt voor huismussen. Het dak van de woning en van de tuinbergingen met dakpannen, maakt het plangebied geschikt als nest\- en verblijfplaats voor de huismus. De aanwezigheid van de huismus kan niet worden uitgesloten waardoor een nader onderzoek naar de huismus is benodigd. Ten aanzien van overige vogels is het aan te raden om te werken buiten het broedseizoen van de meeste vogels (grofweg 15 maart \- 15 juli), of te werken op een manier waarbij vogels in de directe omgeving niet aan broeden beginnen. Werkzaamheden binnen het broedseizoen zijn mogelijk indien is vastgesteld dat er, met het werken volgens een werkprotocol, geen nesten van broedvogels worden verstoord. Daarnaast zijn er gelet op de in het plangebied aanwezige biotopen zijn negatieve effecten op vissen, amfibieÃ«n en ongewervelden uitgesloten. Naar deze soorten is nader onderzoek niet noodzakelijk.

In de nabijheid waargenomen beschermde soorten, zijn bij het terreinbezoek niet waargenomen binnen het plangebied. Het plangebied is wel geschikt voor vleermuizen, eekhoorns, gierzwaluw, huismus en reptielen. Onderzocht moet worden of deze soorten daadwerkelijk voorkomen. Vervolgens kunnen op basis van nader onderzoek de eventueel benodigde mitigerende maatregelen worden bepaald en kan zo nodig een ontheffing in het kader van de Soortenbescherming worden aangevraagd.

Conclusie

Het plangebied is geschikt bevonden voor vleermuizen, eekhoorns, gierzwaluw, huismus en reptielen. Nader onderzoek naar de aanwezigheid van deze soorten is noodzakelijk. Het nader onderzoek wordt uitgevoerd en zal na gereedkomen toegevoegd worden aan het plan.

5\.7 Bedrijven en milieuzonering

Toetsingskader

Door het aanbrengen van een zone tussen bedrijvigheid en milieugevoelige bestemmingen (zoals woningbouw) kan de overlast ten gevolge van bedrijfsactiviteiten zo laag mogelijk gehouden worden. Zonering is met name van toepassing bij nieuwbouw van woningen en andere gevoelige functies in de directe omgeving van een bedrijf en bij vestiging van een nieuw bedrijf in de directe omgeving van gevoelige bestemmingen. Op basis van de VNG\-brochure 'Bedrijven en Milieuzonering 2009' (hierna: VNG\-brochure) wordt onder milieugevoelige functies verstaan: woningen, woongebieden, ziekenhuizen, scholen en verblijfsrecreatie. Sommige functies kunnen zowel milieubelastend als milieugevoelig zijn (bijvoorbeeld ziekenhuizen en scholen).

Beoordeling

De VNG\-publicatie onderscheidt twee omgevingstypen: rustige woonwijk/rustig buitengebied en gemengd gebied. Het plangebied ligt in een gebied dat kan worden gekenmerkt als rustige woonwijk. Onderhavig bestemmingsplan maakt de bouw van twee woningen mogelijk, waardoor ter plaatse gevoelige functies worden toegevoegd. Bij de beoordeling van een project voor de realisatie van een gevoelige functie moet enerzijds beoordeeld worden of de ontwikkeling geen gevolgen heeft voor de ontwikkelingsmogelijkheden van omliggende bedrijvigheid. Anderzijds moet getoetst worden of ten aanzien van de milieubelasting van deze bedrijvigheid een aanvaardbaar woon\- en leefklimaat kan worden gegarandeerd.

De dichtstbijzijnde milieu\-inrichting is gelegen aan de Pennendijk 69\. Ter plaatse is een nutsvoorziening gevestigd met de bestemming 'Bedrijf' en functieaanduiding 'nutsvoorziening'. Binnen deze aanduiding zijn enkel nutsvoorzieningen toegestaan. De afstand van de inrichting tot de op te richten gevoelige objecten bedraagt 152 meter, waardoor onderhavig plan geen belemmering vormt.

Aan de Kraaijenbergsestraat 15 is een kermisexploitant gevestigd met de bestemming 'Bedrijf'. Binnen deze bestemming zijn bedrijven toegestaan met milieucategorie 1 en 2\. Volgend uit de maximale planologische mogelijkheden geldt voor deze inrichting een richtafstand van 30 meter. De afstand van de inrichting tot de op te richten gevoelige objecten bedraagt 167 meter, waardoor onderhavig plan geen belemmering vormt.

Conclusie

Binnen het plangebied is met betrekking tot milieuzonering een goed woon\- en leefklimaat verzekerd. Onderhavig initiatief belemmert omliggende inrichtingen niet in hun bedrijfsvoering.

5\.8 Geluid (wegverkeerslawaai)

Toetsingskader

Op basis van artikel 76 van de Wet geluidhinder (Wgh) dienen bij de vaststelling van een bestemmingsplan, wijzigingsplan of uitwerkingsplan als bedoeld in art. 3\.6 lid 1 van de Wet ruimtelijke ordening (Wro) de waarden als bedoeld in art. 82 t/m 85 van de Wgh in acht te worden genomen, indien dat plan gelegen is in een zone rondom een weg als bedoeld in art. 74 lid 1 Wgh en (het betreffende onderdeel van) dat plan mogelijkheden biedt voor:

* de realisatie van woningen, andere geluidsgevoelige gebouwen en van geluidsgevoelige terreinen (functies zoals genoemd in art. 1 Wgh en art 1\.2 Bgh \- het Besluit geluidhinder zoals gewijzigd op 4 april 2012\);

* de aanleg van een nieuwe weg en/ of een reconstructie van een bestaande weg;

* functiewijzigingen van een niet\-geluidsgevoelige functie in een geluidsgevoelige functie (bijvoorbeeld via afwijkings\- of wijzigingsbevoegdheid).

De onderzoekszone voor wegen zoals bedoeld in art. 74 lid 1 Wgh is afhankelijk van de hoeveelheid rijbanen. Onderstaande tabel geeft hier een overzicht van:

|  | Stedelijk | Buitenstedelijk |

| --- | --- | --- |

| Aantal rijstroken | Aantal meter aan weerszijden van de weg | Aantal meter aan weerszijden van de weg |

| 5 of meer | 350 m | 600 m |

| 3 of 4 | 350 m | 400 m |

| 1 of 2 | 200 m | 250 m |

Artikel 74 lid 2 Wgh regelt dat indien de bovengenoemde ontwikkelingen zijn gelegen binnen een als 'woonerf' aangeduid gebied of in een zone nabij wegen waarvoor een maximum snelheidsregime van 30 km/u geldt, de betreffende waarden niet in acht hoeven te worden genomen.

Uit een akoestisch onderzoek moet blijken of, indien sprake is van een van de bovengenoemde ontwikkelingen binnen een zone als bedoeld in art. 74 lid 1 Wgh, deze binnen de waarden valt zoals deze voor diverse typen ontwikkelingen is vastgelegd in de Wgh. De grenswaarde voor de toelaatbare etmaalwaarde van de equivalente geluidbelasting van wegen binnen zones langs wegen is voor woningen 48 dB. In bijzondere gevallen is een hogere waarde mogelijk; Burgemeester en Wethouders zijn binnen de grenzen van de gemeente en onder voorwaarden bevoegd tot het vaststellen van een hogere waarde voor de ten hoogst toelaatbare geluidsbelasting.

Beoordeling

In onderhavig plan wordt een nieuw geluidsgevoelig object toegevoegd aan het plangebied. Het plangebied is gelegen binnen het invloedsgebied van de Rijksweg A58, Annevillelaan en Kraaijenbergsestraat. Door De Roever Omgevingsadvies is in september 2018 een akoestisch onderzoek wegverkeerslawaai uitgevoerd. De rapportage daarvan is als Bijlage 5 bij deze toelichting gevoegd. Voor de gezoneerde wegen zijn geluidberekeningen uitgevoerd. Daarnaast is de cumulatieve geluidbelasting door alle wegen in de omgeving bekend. Uit het onderzoek komt naar voren dat de geluidsbelasting vanwege de Annevillelaan en de Kraaijenbergsestraat de voorkeursgrenswaarde niet overschrijden. Voor de Rijksweg A58 geldt dat de voorkeursgrenswaarde van 48 dB wordt overschreden op 4 beoordelingspunten op een hoogte van 4,5 meter. De geluidsbelasting bedraagt op zijn hoogst 50 dB. De maximale ontheffingswaarde van 53 dB wordt niet overschreden. Een hogere waarde is nodig voor de geveldelen waar de voorkeursgrenswaarde van 48 dB ten aanzien van de Rijksweg A58 wordt overschreden.

In het kader van een goede ruimtelijke ordening is de cumulatieve geluidsbelasting inzichtelijk gemaakt. Het Bouwbesluit gaat ervan uit dat de karakteristieke geluidwering van een gevel van normale bouwkundige opzet op zijn minst 20 dB bedraagt. Ter plaatse van geen enkel geveldeel wordt de cumulatieve geluidbelasting van 33 dB (vereist binnenniveau) \+ 20 dB (minimale geluidwering) \= 53 dB overschreden. De hoogst berekende geluidbelasting bedraagt 53 dB. Volstaan kan worden met gevels van een normale bouwkundige opzet (Bouwbesluit). Een onderzoek naar de geluidwering van de gevels is niet noodzakelijk.

Conclusie

Er vindt een overschrijding van de geluidbelasting plaats ter plaatse van het plangebied als gevolg van het verkeer over de Rijksweg A58\. Bij de gemeente Breda dient een verzoek tot hogere grenswaarden ingediend te worden voor de geveldelen van de nieuwe woningen waar de geluidsbelasting hoger is dan 48 dB.

5\.9 Luchtkwaliteit

Toetsingskader

In het kader van een planologische procedure dient te worden aangetoond dat voldaan wordt aan de wettelijke normen voor wat betreft luchtkwaliteit. Hierbij dient het effect op de luchtkwaliteit in de omgeving als gevolg van een nieuwe ontwikkeling, als ook de toetsing aan de 'Wet luchtkwaliteit' in beeld te worden gebracht.

De 'Wet luchtkwaliteit' van 15 november 2007, opgenomen in hoofdstuk 5, onder titel 5\.2 van de Wet milieubeheer (Wm) gaat in op luchtkwaliteitseisen. In Bijlage 2 van de Wm zijn wettelijke grenswaarden vastgelegd van onder andere de stoffen stikstofdioxide (NO2\), fijn stof (PM10\), benzeen (C6H6 ), zwaveldioxide (SO2\), lood (Pb) en koolmonoxide (CO).

Voor PM10 geldt voor het jaargemiddelde een grenswaarde van 40 Âµg/mÂ³. Het 24\-uursgemiddelde van 50 Âµg/mÂ³ mag maximaal 35 dagen per kalenderjaar worden overschreden. Voor NO2 geldt voor het jaargemiddelde een grenswaarde van 40 Âµg/mÂ³. Het 24\-uursgemiddelde van 200 Âµg/mÂ³ mag maximaal 18 dagen per kalenderjaar worden overschreden.

De 'Wet luchtkwaliteit' voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). Het Rijk, provincies en gemeenten werken in het NSL\-programma samen aan maatregelen om de luchtkwaliteit te verbeteren tot de normen, ook in gebieden waar nu de normen voor luchtkwaliteit niet worden gehaald (overschrijdingsgebieden). De programma\-aanpak zorgt voor een flexibele koppeling tussen ruimtelijke activiteiten en milieugevolgen.

Kort samengevat dienen projecten te worden beoordeeld op basis van de 'Wet luchtkwaliteit' c.q. artikel 5\.16 van de Wet milieubeheer. Luchtkwaliteitseisen vormen onder de 'Wet luchtkwaliteit' geen belemmering voor vergunningverlening als:

* er geen sprake is van een feitelijke of dreigende overschrijding van een grenswaarde;

* een project, al dan niet per saldo, niet tot een verslechtering van de luchtkwaliteit leidt;

* een project 'niet in betekenende mate' bijdraagt aan de luchtverontreiniging;

* een project is opgenomen in een regionaal programma van maatregelen of in het NSL, dat op 1 augustus 2009 in werking is getreden.

In artikel 2 van het 'Besluit niet in betekenende mate bijdragen (luchtkwaliteitseisen)' is opgenomen dat een project 'niet in betekenende mate' bijdraagt aan de luchtkwaliteit als de zogenaamde '3% grens' niet wordt overschreden. Na vaststelling van het NSL op 1 augustus 2009 is deze grens gedefinieerd als 3% van de grenswaarde voor de jaargemiddelde concentratie fijn stof (PM10\) of stikstofdioxide (NO2\). Dit komt overeen met 1,2 microgram/mÂ³ voor zowel PM10 als NO2\.

In artikel 4 van het Besluit niet in betekenende mate bijdragen (luchtkwaliteitseisen) en de bijlagen van de 'Regeling niet in betekenende mate bijdragen (luchtkwaliteitseisen)' is voor bepaalde categorieÃ«n projecten met getalsmatige grenzen vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden.

De wettelijke ondergrens voor onderzoek bedraagt:

* 1500 woningen (netto) bij minimaal 1 ontsluitingsweg;

* 3000 woningen bij minimaal 2 ontsluitingswegen met een gelijkmatige verkeersverdeling;

Beoordeling

Onderhavige ontwikkeling betreft de sloop van een bestaande woning en de realisatie van twee nieuwe woningen. Gesteld kan worden dat dit plan in verhouding tot de wettelijke ondergrens voor onderzoek, gelegen op de bouw van 1500 woningen, niet in betekenende mate (NIBM) bijdraagt aan het verslechteren van de luchtkwaliteit.

Conclusie

Geconcludeerd kan worden dat het aspect luchtkwaliteit geen belemmering vormt voor de onderhavige ontwikkeling.

5\.10 Externe veiligheid

5\.10\.1 Inrichtingen en externe veiligheid

Toetsingskader

Het Besluit externe veiligheid inrichtingen (Bevi) is gericht aan het bevoegd gezag inzake de Wet milieubeheer en de Wet ruimtelijke ordening en heeft onder meer tot doel om bij nieuwe situaties toetsing aan de risiconormen te waarborgen. In de Regeling externe veiligheid inrichtingen (Revi) zijn o.a. standaardafstanden opgenomen waarbij wordt voldaan aan de grens\- en richtwaarden voor het plaatsgebonden risico. Het Bevi is van toepassing op vergunningplichtige risicovolle bedrijven en de nabijgelegen al dan niet geprojecteerde (beperkt) kwetsbare objecten. In artikel 2, lid 1 van het Bevi is opgesomd wat wordt verstaan onder risicovolle bedrijven. In artikel 1 van het Bevi wordt toegelicht wat wordt verstaan onder (beperkt) kwetsbare objecten. Voor de toepassing van het Bevi, wordt een nieuw ruimtelijk besluit gezien als een nieuwe situatie.

Beoordeling

Om te bepalen of er in de directe omgeving bedrijven zijn gelegen waarop het Bevi van toepassing is, is de risicokaart geraadpleegd.

![[image]](i_NL.IMRO.0758.BP2019226002-VG01_402010.png "i_NL.IMRO.0758.BP2019226002-VG01_402010.png")

Uitsnede risicokaart met het plangebied globaal aangeduid met een gele ster.

De dichtstbijzijnde inrichting met een potentieel veiligheidsrisico betreft een inrichting met een propaantank aan de Geersbroekseweg 3 te Ulvenhout. Ter plaatse is Camping Bosweelde gelegen. De grens van de inrichting ligt op een afstand van circa 600 meter van het plangebied. Er is geen sprake van een PR 10\-6 risicocontour. Op basis van het Activiteitenbesluit dient een afstand van 25 meter tot kwetsbare objecten te worden aangehouden. Gelet op de ruime afstand van het plangebied tot de inrichting zijn er geen gevolgen wat betreft externe veiligheid inzake het plaatsgebonden risico en het groepsrisico. Voor het overige zijn er geen relevante inrichtingen met een potentieel veiligheidsrisico in de buurt van het plangebied.

Conclusie

Het aspect Bevi\-inrichtingen vormt geen belemmering voor het onderhavige initiatief.

5\.10\.2 Transport en externe veiligheid

Toetsingskader

Beoordeling van de risico's veroorzaakt door het vervoer van gevaarlijke stoffen over het spoor, het water en de weg dient plaats te vinden aan de hand van het Besluit externe veiligheid transportroutes (Bevt), als in werking per 1 april 2015\. Bij het besluit horen grens\- en richtwaarden voor het plaatsgebonden risico en richtlijnen voor de toepassing van de rekenmethodiek en de verantwoording van het groepsrisico. Bij nieuwe ruimtelijke ontwikkelingen langs transportassen die deel uitmaken van het Basisnet Weg, Water en/of Spoor kan de berekening van het plaatsgebonden risico achterwege blijven. Hiervoor gelden namelijk de afstanden die in bijlage I, II en III van de Regeling basisnet zijn opgenomen. Op deze afstanden mag het plaatsgebonden risico vanwege het vervoer van gevaarlijke stoffen niet meer bedragen dan 10\-6 per jaar. Voor het Basisnet Weg geldt dat daar waar in de tabel van bijlage 2 van het Bevt de afstand '0' is vermeld het plaatsgebonden risico vanwege het vervoer op het midden van de weg niet meer mag bedragen dan 10\-6 per jaar.

Beoordeling

Om te bepalen of er in de directe omgeving van het plangebied risicorelevante transportassen zijn gelegen is de risicokaart geraadpleegd. Hieruit blijkt dat het plangebied is gelegen op een afstand van circa 340 meter van de Rijksweg A58 waarover vervoer van gevaarlijke stoffen plaatsvindt. Voor deze Rijksweg geldt dat er op basis van de risicokaart geen sprake is van een risicocontour. Gelet op de ruime afstand van deze weg tot het plangebied, kan voor het groepsrisico overeenkomstig artikel 7 Bevt worden volstaan met een beperkte verantwoording.

Bestrijdbaarheid van de omvang van een ramp of zwaar ongeval

Om effectief en efficiÃ«nt hulp te kunnen bieden ten tijde van een ongeval zijn de opkomsttijd, de bereikbaarheid en de bluswatervoorzieningen van belang. De hulpverleningsdiensten moeten voldoende capaciteit beschikbaar hebben om alle effecten binnen een kort tijdsbestek te kunnen bestrijden.

Voor de onderhavige situatie is de opkomsttijd minder dan 12 minuten, waarmee wordt voldaan aan de norm voor de opkomsttijden uit het Dekkings\- en spreidingsplan 2015\-2019 van de Veiligheidsregio Midden\- en West\-Brabant ten aanzien van woonfuncties na 2003\. Om een brand in het plangebied te kunnen bestrijden is het noodzakelijk dat er voldoende primair en secundair bluswater aanwezig is. Voor ruimtelijke ontwikkelingen, waarbij eveneens een omgevingsvergunning deelzaak bouwen noodzakelijk is, wordt de aanwezigheid van bluswater in het kader van deze vergunning getoetst. Door de centrale ligging van het plangebied, waar reeds in de directe omgeving sprake is van een woonfunctie, is de aanwezigheid van primair bluswater reeds verzekerd. Het plangebied is via het wegennet goed bereikbaar voor voertuigen van hulpverleningsdiensten.

Zelfredzaamheid

In geval van blootstelling aan een toxisch gas is het handelingsperspectief âschuilenâ de beste wijze van zelfredzaamheid. Schuilen vindt plaats binnen bouwwerken. De mate waarin deze bouwwerken afsluitbaar zijn tegen de indringing van toxisch gas en de tijdsduur dat deze bouwwerken worden blootgesteld zijn hierbij van belang.

Bij nieuwe bouwwerken, zoals in het plangebied ontwikkeld gaan worden, is sprake van steeds betere isolatie, welke zorgt voor een goede bescherming tegen het binnendringen van het toxische gas. Nieuwe gebouwen die voorzien zijn van een luchtbehandelinginstallatie \- waardoor het toxisch gas naar binnen kan worden gezogen \- dienen voorzien te zijn van mogelijkheden om dit systeem met Ã©Ã©n druk op de knop uit te schakelen. Van belang is dat bewoners tijdig gewaarschuwd worden. Het plangebied ligt binnen het dekkingsgebied van een waarschuwings\- en alarmeringsinstallatie. Daarnaast is NL Alert operationeel voor vele mobiele telefoons. Dit kan worden gebruikt om de bevolking in geval van een calamiteit te waarschuwen.

Conclusie

Het aspect transport en externe veiligheid is geen belemmering voor onderhavige ontwikkeling.

5\.10\.3 Buisleidingen en externe veiligheid

Toetsingskader

Beoordeling van de risico's veroorzaakt door het transport van gevaarlijke stoffen door buisleidingen geschiedt aan de hand van het Besluit externe veiligheid buisleidingen (Bevb), als in werking getreden per 1 januari 2011\. Ten aanzien van het Bevb bestaat de noodzaak om een ruimtelijke reservering op te nemen voor het plaatsgebonden risico (PR) en een verantwoording van het groepsrisico (GR) van relevante buisleidingen. Binnen de PR 10\-6Â risicocontour mogen geen kwetsbare objecten aanwezig zijn en zo mogelijk ook geen beperkt kwetsbare objecten. Het verwachte aantal aanwezigen binnen het invloedsgebied van de buisleiding moet worden verantwoord. Dat invloedsgebied reikt bij brandbare vloeistoffen tot net buiten de 10\-6 contour, voor leidingen met aardgas en chemicaliÃ«n moet dat per geval berekend worden.

Beoordeling

Om te bepalen of er in de directe omgeving van het plangebied risicorelevante buisleidingen zijn gelegen is de risicokaart geraadpleegd. Uit de risicokaart blijkt dat er binnen en in de nabijheid van het plangebied geen hogedruk buisleidingen zijn gelegen, waarvoor een beschermingsregime geldt op grond van het Besluit externe veiligheid buisleidingen (Bevb).

Conclusie

Het aspect buisleidingen en externe veiligheid vormt geen belemmering voor onderhavig plan.

5\.11 Kabels en leidingen

Toetsingskader

De hierna volgende kabels en leidingen zijn planologisch relevant, voor zover zij geen deel uitmaken van een inrichting zoals bedoeld in de Wet milieubeheer''.

1. hoogspanningsverbindingen van 50 kV en hoger;

2. buisleidingen voor transport van aardgas met een uitwendige diameter van meer dan 50 mm en een druk van meer dan 16 bar;

3. buisleidingen voor transport van aardolieproducten met een uitwendige diameter van meer dan 70 mm en een druk van meer dan 16 bar;

4. buisleidingen met een diameter van 400 mm of meer buiten de bebouwde kom;

5. buisleidingen voor transport van andere stoffen dan aardgas en aardolieproducten, die risico's met zich meebrengen voor mens en/of leefomgeving wanneer deze leidingen beschadigd raken''

![[image]](i_NL.IMRO.0758.BP2019226002-VG01_402011.png "i_NL.IMRO.0758.BP2019226002-VG01_402011.png")

Beoordeling

Er zijn geen planologisch relevante kabels en leidingen aanwezig binnen het plangebied of in de directe nabijheid ervan. Indien nodig zal in een later stadium van onderhavig project een KLIC\-melding worden uitgevoerd.

Conclusie

Het aspect kabels en leidingen vormt geen belemmering voor onderhavig bestemmingsplan.

5\.12 Duurzaamheid

Toetsingskader

Een duurzame ontwikkeling stelt eisen aan het energiegebruik en de energiebronnen van de locatie. Breda heeft als doel op termijn een energie neutrale stad te worden. Dit is een stad waarin de energievraag drastisch is afgenomen. De energie die nog nodig is, komt uit energiebronnen die niet opraken, zoals zon, wind, water, biomassa en aardwarmte.

Breda kiest voor een duurzame ontwikkeling tot het niveau van een CO2 neutrale stad in 2044\. In het uitvoeringsprogramma Klimaat 2017\-2020 zijn de volgende opgaven opgenomen:

* Verduurzaming woningbouw: particulieren, corporaties en private verhuurders;

* Verduurzaming energie\-infrastructuur inclusief Stadsverwarmingsnet;

* Grootschalige duurzame energieopwekking: wind , zon , bodem en energieopslag;

* Ontwikkeling locaties voor opslagmodules duurzaam opgewekte energie;

* Klimaatadaptatie: integreren in ieder ruimtelijk plan;

* Verduurzaming bedrijven: individuele, branche\- en bedrijventerreingerichte aanpak;

* Verduurzaming overheid: gebouwen, openbare verlichting, inkoop;

* Verduurzaming mobiliteit: fiets en elektrisch vervoer.

Beoordeling

Verduurzaming van de gebouwde omgeving kan extra (buiten)ruimte vergen, bijvoorbeeld door dikkere gevels, energie\-installaties en energieopslag en aanleg duurzame energie\-infastructuur. Nieuwbouw dient in 2020 al bijna energieneutraal te zijn. In het kader van duurzaamheid wordt nagestreefd de woningen zodanig te ontwerpen dat het voldoet aan de normen die voor 2020 zijn gesteld. Daarbij wordt gedacht aan:

* Energiebesparende maatregelen;

* Duurzame materialen;

* Verantwoord waterverbruik.

In onderhavig plan wordt een bestaande woning gesloopt en herbouwd. Verder wordt de mogelijkheid gecreÃ«erd voor een nieuwe woning. Beide te bouwen woningen zullen voldoen voldoen aan de normen voor 2020\. Derhalve sluit het plan aan bij de duurzaamheidsopgave

Conclusie

Het plan voldoet aan het uitvoeringsprogramma klimaat van de gemeente Breda.

5\.13 Milieueffectrapportage en vormvrije m.e.r.\-beoordeling

Toetsingskader

Behalve aan de uitvoeringsaspecten bedoeld in de Awb en het Bro dient ook te worden getoetst aan de Wet milieubeheer en het Besluit m.e.r of er sprake is van een mogelijke verplichting tot het opstellen van een milieueffectrapportage. Een milieueffectrapportage (MER), en de bijbehorende procedure (m.e.r.), is een hulpmiddel om de belangen van het milieu volwaardig te betrekken bij de besluitvorming omtrent plannen en projecten. Het gaat hierbij wel enkel om plannen en projecten die kunnen leiden tot initiatieven waarmee het milieu mogelijk nadelig kan worden beÃ¯nvloed. Als uitgangspunt geldt voor plannen de onderstaande criteria om te beoordelen of een MER noodzakelijk is:

1. Plannen die kaderstellend zijn voor toekomstige m.e.r.\- (beoordelings)plichtige besluiten (boven de grenswaarden uit de C\- of D\-lijst van het Besluit m.e.r.);

2. Plannen waarvoor een passende beoordeling nodig is in verband met een mogelijk significant negatief effect op Natura 2000\-gebieden;

3. Plannen en activiteiten die o.g.v. een provinciale milieuverordening zijn aangewezen als MER\-plichtig.

Per 1 april 2011 is het Besluit m.e.r gewijzigd. De belangrijkste aanleidingen hiervoor zijn de modernisering van de m.e.r wetgeving in 2010 en de uitspraak van het Europese Hof van 15 oktober 2009 (HvJ EG 15 oktober 2009, zaak C\-255/08 \- Commissie vs. Nederland). Deze wijziging heeft gevolgen voor eerstgenoemd criterium om te beoordelen of een MER noodzakelijk is. Uit deze uitspraak volgt dat de omvang van een project niet het enige criterium mag zijn om wel of geen m.e.r.(\-beoordeling) uit te voeren. Ook als een project onder de drempelwaarde uit de C\- of D\-lijst blijft, kan een project belangrijke nadelige gevolgen hebben, als het bijvoorbeeld in of nabij een kwetsbaar natuurgebied ligt. Gemeenten en provincies moeten daarom per 1 april van 2011 ook bij 'kleine projecten' (projecten onder de drempelwaarden van de C\- of D\-lijst) beoordelen of een m.e.r.(\-beoordeling) nodig is. Dit wordt de 'vormvrije m.e.r.\-beoordeling' genoemd. Deze beoordeling houdt in dat er bekeken moet worden of er bij het initiatief sprake is van dusdanig bijzondere omstandigheden of milieueffecten dat er toch een MER moet worden opgesteld. Hierbij wordt gekeken naar de selectiecriteria uit bijlage III bij de m.e.r.\-richtlijn (2011/92/EU), welke o.a. de omvang van het project, de cumulatie met andere projecten en het gebruik van natuurlijke hulpbronnen betreffen.

Beoordeling

In onderhavige situatie is er sprake van sloop van een bestaande woning en nieuwbouw van twee woningen. Dit betreft geen activiteit die voorkomt op de C\-lijst. Wat betreft het eerste criterium geldt er derhalve geen plicht tot het opstellen van een MER. De activiteit komt wel voor op de D\-lijst, namelijk onder categorie D 11\.2, de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen. De grenswaarde betreft hier gevallen waarin de activiteit betrekking heeft op o.a. een oppervlakte van 100 hectare of meer of een aaneengesloten gebied en 2\.000 of meer woningen omvat. Het initiatief heeft slechts betrekking op de realisatie van twee woningen. Geconcludeerd kan worden dat de ontwikkeling ver beneden de drempelwaarde uit de D\-lijst ligt zoals opgenomen in het Besluit m.e.r. Er geldt derhalve geen verplichting tot het uitvoeren van een formele m.e.r.\-beoordeling, waardoor enkel een vormvrije m.e.r.\-beoordeling resteert. Door middel van de toetsing aan de overige milieuaspecten in dit hoofdstuk heeft een vormvrije m.e.r.\-beoordeling plaatsgevonden. Hieruit zijn geen belangrijke nadelige milieugevolgen gebleken, waaruit bovendien geconcludeerd kan worden dat er geen noodzaak is tot het opstellen van een MER.

Ten aanzien van het derde criterium geldt dat onderhavige activiteit niet is aangewezen als MER\-plichtig op grond van de Provinciale milieuverordening Noord\-Brabant 2010\.

Conclusie

Zoals beschreven is er bij onderhavig project geen sprake van een verplichting tot het opstellen van een MER en het doorlopen van de m.e.r.\-procedure o.g.v. het Besluit m.e.r., de Wet natuurbescherming of de Provinciale milieuverordening Noord\-Brabant 2010\. Wel heeft er een vormvrije m.e.r.\-beoordeling plaatsgevonden, waarbij alle relevante planologische en milieuhygiÃ«nische aspecten zijn getoetst en akkoord bevonden. Er is geen sprake van belangrijke nadelige milieugevolgen. Er is dus voldaan aan de wettelijke verplichtingen hieromtrent.

HOOFDSTUK 6 Juridische planbeschrijving

6\.1 Inleiding

In de voorgaande hoofdstukken is ingegaan op de aanwezige karakteristieken en waarden van het plangebied en de omgeving en de voorgenomen ontwikkeling. Om de ontwikkeling mogelijk te maken, dient deze juridisch vertaald te worden. Het aangewezen planologisch instrument hiervoor is het bestemmingsplan. In navolgende paragrafen komt de juridische planbeschrijving aan bod, waarbij allereerst de hoofdopzet van het bestemmingsplan wordt beschreven en daarna de inleidende regels en de bestemmingsregels aan bod komen.

6\.2 Hoofdopzet

6\.2\.1 Bestemmingsplan algemeen

Een bestemmingsplan bestaat uit regels en de verbeelding, vergezeld van een toelichting. De regels en de verbeelding vormen het juridisch bindende deel van het bestemmingsplan. De verbeelding heeft de rol van visualisering van de bestemmingen. De regels regelen hoe de betreffende gronden mogen worden gebruikt en bebouwd. De bestemmingen zijn zo opgenomen dat voldoende rechtszekerheid bestaat voor omwonenden en andere gebruikers van het plangebied en de omliggende gebieden.

6\.2\.2 Indeling regels

Het bestemmingsplan bestaat uit regels en een verbeelding, vergezeld van een toelichting. De regels en de verbeelding vormen het juridisch bindende deel van het bestemmingsplan.

De verbeelding heeft de rol van visualisering van de bestemmingen. De verbeelding omvat de gronden die voor de ontwikkeling van het plan van belang zijn. De keuze van de bestemmingen en de situering van de bestemmingsvlakken is gebaseerd op de huidige ruimtelijke situatie en de gewenste functies. Voorts sluit de opzet van de verbeelding aan op de Standaard Vergelijkbare Bestemmingsplannen 2012 (SVBP 2012\).

De regels regelen hoe de betreffende gronden mogen worden gebruikt en bebouwd. De bestemmingen zijn zo opgenomen dat voldoende rechtszekerheid bestaat voor omwonenden en andere gebruikers van het gebied en de omliggende gebieden.

De regels bestaan uit vier hoofdstukken, te weten:

* inleidende regels;

* bestemmingsregels;

* algemene regels;

* overgangs\- en slotregels.

In de toelichting wordt gemotiveerd waarom sprake is van een goede ruimtelijke ordening. Ondanks het feit dat de toelichting geen onderdeel uitmaakt van het juridisch plangedeelte, fungeert de toelichting wel als interpretatiekader voor de uitleg van de regels, indien hierover interpretatieverschillen blijken te bestaan.

6\.3 Regels

6\.3\.1 Hoofdstuk 1 'Inleidende regels'

Artikel 1 'Begrippen'

In het eerste artikel, 'begrippen', worden omschrijvingen gegeven van de in het bestemmingsplan gebruikte begrippen. Deze zijn opgenomen om interpretatieverschillen te voorkomen. Alleen die begripsbepalingen zijn opgenomen die gebruikt worden in de regels en die tot verwarring kunnen leiden of voor meerdere uitleg vatbaar zijn. Voor sommige begrippen worden in de SVBP en Bor omschrijvingen gegeven. Deze zijn overgenomen.

Artikel 2 'Wijze van meten'

Om op een eenduidige manier afstanden en oppervlakten te bepalen, wordt in de 'wijze van meten' uitleg gegeven wat onder de diverse begrippen wordt verstaan. Ten aanzien van de wijze van meten op de verbeeldingen geldt steeds dat het hart van een lijn moet worden aangehouden. Ook voor de 'wijze van meten' worden in de SVBP richtlijnen gegeven die zijn overgenomen in dit plan.

6\.3\.2 Hoofdstuk 2 'Bestemmingsregels'

Artikel 3 Wonen

De gronden waar (de nieuw te realiseren) woningen zijn toegestaan, zijn bestemd als 'Wonen'. De woningen dienen te worden opgericht binnen het aangegeven bouwvlak. Het totaal aantal woningen bedraagt maximaal 2\. De maatvoeringseisen waaraan de woningen dienen te voldoen zijn opgenomen in de regels. Het gebruik van het hoofdgebouw voor een aan huis verbonden beroeps\- en bedrijfsactiviteit is rechtstreeks toegestaan. Via een omgevingsvergunning kan tevens het gebruik van bijgebouwen voor een aan huis verbonden beroeps\- en bedrijfsactiviteit worden toegestaan.

Artikel 4 Waarde \- Archeologie

De voor 'Waarde \- Archeologie' bestemde gronden zijn, behalve voor de andere daar voorkomende bestemmingen, mede bestemd voor de bescherming en veiligstelling van de archeologische waarden.

6\.3\.3 Hoofdstuk 3 'Algemene regels'

Artikel 5 Anti\-dubbeltelregel

Om misbruik van de bouwregels te voorkomen, is in dit artikel bepaald dat gronden, die al eens als berekeningsgrondslag voor een omgevingsvergunning hebben gediend, niet nogmaals als zodanig kunnen dienen.

Artikel 6 Algemene bouwregels

In deze regel is opgenomen dat bestaande (legale) afwijkingen mogen voortbestaan, ondanks dat anders in deze regels is bepaald.

Artikel 7 Algemene gebruiksregels

In dit artikel is het strijdig gebruik geregeld.

Artikel 8 Algemene afwijkingsregels

In de algemene afwijkingsregels is een aantal regels opgenomen waarvoor afgeweken kan worden van het bestemmingsplan. Hier is bijvoorbeeld in opgenomen dat er afgeweken mag worden van de in het bestemmingsplan genoemde maten mits deze afwijking niet meer dan 10% bedraagt en technisch noodzakelijk is.

Artikel 9 Overige regels

In dit artikel zijn regelingen opgenomen waarmee wordt gewaarborgd dat binnen het plangebied voldoende parkeergelegenheid en waterbergende voorzieningen worden gerealiseerd.

6\.3\.4 Hoofdstuk 4 'Overgangs\- en slotregels'

Artikel 10 Overgangsrecht

In deze regels wordt het overgangsrecht, zoals voorgeschreven in het Besluit ruimtelijke ordening (Bro) en de Wabo, overgenomen. Het betreft het overgangsrecht met betrekking tot gebruik van onbebouwde gronden en bouwwerken dat afwijkt van het bestemmingsplan op het moment dat dit rechtskracht verkrijgt. Dit gebruik mag worden voortgezet. Wijziging van het afwijkend gebruik is slechts toegestaan indien de afwijking hierdoor wordt verkleind. Daarnaast zijn overgangsregels opgenomen ten aanzien van het bouwen. Een bouwwerk dat afwijkt van de bouwregels van het bestemmingsplan op het moment dat dit rechtskracht verkrijgt, mag gedeeltelijk worden vernieuwd of veranderd, of na een calamiteit geheel worden vernieuwd of veranderd. De afwijking mag daarbij naar aard en omvang niet worden vergroot. Daarvan mag eenmalig bij een omgevingsvergunning worden afgeweken tot maximaal 10% van de inhoud van het bouwwerk. Het overgangsrecht is niet van toepassing op bouwwerken die reeds in strijd waren met het voorgaande geldende bestemmingsplan.

Artikel 11 Slotregel

Deze regels worden aangehaald als"Regels van het bestemmingsplan 'Ulvenhout, Kraaijenbergsestraat 2' te Ulvenhout".

HOOFDSTUK 7 Economische uitvoerbaarheid

7\.1 Inleiding

Dit hoofdstuk beschrijft de onderdelen die zijn doorlopen voor het zekerstellen van de economische uitvoerbaarheid van onderhavig bestemmingsplan. Indien het bestemmingsplan voorziet in de uitvoering van werken door de gemeente moet de financieel\-economische uitvoerbaarheid hiervan worden aangetoond. Er wordt nader ingegaan op de grondexploitatie en de koppeling met het exploitatieplan.

7\.2 Toepassing grondexploitatiewet

De Wet ruimtelijke ordening maakt het vaststellen van een exploitatieplan verplicht voor een aantal bouwactiviteiten wanneer de bouw planologisch mogelijk wordt gemaakt in een bestemmingsplan, een wijziging van een bestemmingsplan of een projectafwijkingsbesluit. De bouwplannen waarbij een exploitatieplan verplicht is staan in artikel 6\.2\.1 van het Besluit ruimtelijke ordening. Dit betreft onder meer plannen voor de bouw van een of meer woningen en de bouw van een of meer andere hoofdgebouwen. Bovendien is een exploitatieplan nodig als locatie\-eisen (aan openbare ruimte of woningcategorieÃ«n) gesteld moeten worden en/of het bepalen van een tijdvak of fasering noodzakelijk is.

Geen exploitatieplan is nodig indien het verhaal van de kosten van grondexploitatie anderszins verzekerd is en er geen fasering of tijdvak behoeft te worden vastgelegd Ã©n geen locatie\-eisen (aan openbare ruimte of woningbouwcategorieÃ«n) hoeven te worden vastgesteld.

7\.3 FinanciÃ«le haalbaarheid

Ten behoeve van dit plan is tussen de gemeente en de initiatiefnemer een anterieure overeenkomst gesloten. In deze overeenkomst is het kostenverhaal opgenomen. Het opstellen van een exploitatieplan is derhalve in dit geval niet noodzakelijk. Met de overeenkomst is de uitvoerbaarheid van voorliggend ontwikkelgericht bestemmingsplan gewaarborgd.

HOOFDSTUK 8 Maatschappelijke uitvoerbaarheid

8\.1 Inleiding

In het bestemmingsplanproces bestaan diverse mogelijkheden tot communicatie. De voor het voorliggende bestemmingsplan relevante communicatie wordt in dit hoofdstuk belicht.

Als eerste is een concept ontwerp bestemmingsplan opgesteld. In dat stadium vindt ook het wettelijke vooroverleg plaats met instanties als waterschap, diensten van het Rijk en provincie (paragraaf 8\.2\.1). Indien dit traject is afgerond, start de wettelijke procedure met betrekking tot vaststelling van het bestemmingsplan (paragraaf 8\.2\.2).

8\.2 Procedure

8\.2\.1 Vooroverleg

Artikel 3\.1\.1 van het Besluit op de ruimtelijke ordening (Bro) geeft aan dat bij de voorbereiding van een bestemmingsplan burgemeester en wethouders overleg met de besturen van bij het plan betrokken waterschappen plegen. Waar nodig plegen zij tevens overleg met besturen van andere gemeenten, met de provincie, de inspecteur voor de ruimtelijke ordening en met eventuele andere diensten van Rijk en provincie die belast zijn met de behartiging van belangen die in het plan in het geding zijn. Daarnaast heeft de gemeente de mogelijkheid om een voorontwerp van het bestemmingsplan ter inzag te leggen voor een inspraakperiode van zes weken. Dit inspraakmoment maakt geen onderdeel uit van de 'formele' procedure uit de Wet ruimtelijke ordening (Wro).

Het plan is voor vooroverleg aangeboden aan de provincie Noord\-Brabant en het waterschap Brabantse Delta. De provincie Noord\-Brabant heeft in haar reactie aangegeven geen opmerkingen te hebben op het plan. Het waterschap heeft geen reactie gegeven die tot aanpassing van het bestemmingsplan leidt.

8\.2\.3 Zienswijzen

De vaststellingsprocedure van het bestemmingsplan vindt plaats volgens artikel 3\.8 van de Wet ruimtelijke ordening. Het plan wordt in dit kader ter visie gelegd gedurende een periode van zes weken. Gedurende deze periode wordt een ieder in de gelegenheid gesteld zijn zienswijzen kenbaar te maken tegen het plan. De eventueel ingebrachte zienswijzen worden behandeld in een zienswijzenota. Hierin zullen tevens de eventuele wijzigingen ten opzichte van het ontwerp worden verwoord. De resultaten van de tervisielegging zullen te zijner tijd worden verwerkt in onderhavige toelichting.

![Scanopy](http://www.scanopy.nl/logo/scanopylogoklein.png)