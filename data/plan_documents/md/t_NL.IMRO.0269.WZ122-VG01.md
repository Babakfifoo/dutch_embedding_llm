xml version\="1\.0" encoding\="UTF\-8"?

Wezep, Noordsingel 78\-94: Toelichting

direct naar inhoud van Toelichting

Wezep, Noordsingel 78\-94

=========================

Toelichting

-----------

| Plan: | Wezep, Noordsingel 78\-94 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0269\.WZ122\-VG01 |

* Vaststellingsbesluit

* Toelichting

* Bijlagen bij de toelichting

* Regels

* Bijlagen bij de regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding voor het bestemmingsplan

+ 1\.2 Ligging plangebied

+ 1\.3 Leeswijzer

* Hoofdstuk 2 Het initiatief

+ 2\.1 Huidige situatie

+ 2\.2 Geldend bestemmingsplan

+ 2\.3 Toekomstige situatie

+ 2\.4 Duurzaamheid

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Uitvoerbaarheid

+ 4\.1 Milieu

+ 4\.2 Water

+ 4\.3 Ecologie

+ 4\.4 Verkeer

+ 4\.5 Cultuurhistorie en archeologie

+ 4\.6 Kabels en leidingen

+ 4\.7 Economische uitvoerbaarheid

* Hoofdstuk 5 Juridische planbeschrijving

+ 5\.1 Algemeen

+ 5\.2 Wijze van bestemmen

* Hoofdstuk 6 Procedure

+ 6\.1 Algemeen

+ 6\.2 Verslag vooroverleg ex artikel 3\.1\.1 Bro

+ 6\.3 Verslag inspraak ex artikel 3\.1\.6 Bro

+ 6\.4 Verslag zienswijzen

### Hoofdstuk 1 Inleiding

#### 1\.1 Aanleiding voor het bestemmingsplan

Het plan is om 8 twee\-onder\-een\-kapwoningen te realiseren op een nog onbebouwde locatie aan de Noordsingel in Wezep. Op de locatie ligt al de mogelijkheid voor woningbouw. Met voorliggend plan wordt een eerder beoogde groenstrook bij het bouwplan betrokken.

Deze ontwikkeling past niet in het geldende bestemmingsplan. Omdat het initiatief wel passend is op de locatie, wordt medewerking verleend aan een herziening van het bestemmingsplan. In dit document wordt dit toegelicht en gemotiveerd waarom dat kan volgens de Wet ruimtelijke ordening (Wro).

#### 1\.2 Ligging plangebied

Het plangebied is gelegen aan de Noordsingel in het noorden van de kern Wezep. Bijgevoegde afbeelding toont globaal de ligging van het plangebied in de omgeving.

![afbeelding "i_NL.IMRO.0269.WZ122-VG01_0002.png"](i_NL.IMRO.0269.WZ122-VG01_0002.png)

Globale ligging plangebied (bron: openstreetmap.org)

#### 1\.3 Leeswijzer

Hoofdstuk 2 bevat een beschrijving van de bestaande situatie en van het plan. Daarna wordt in hoofdstuk 3 ingegaan op het relevante Rijks\-, provinciale\-, en gemeentelijke beleid. In hoofdstuk 4 wordt de haalbaarheid van het project getoetst op grond van het geldende beleid en (milieu)wetgeving. Ook wordt ingegaan op de economische haalbaarheid van het plan. Hoofdstuk 5 geeft een toelichting op de juridische opzet van het plan. Tot slot gaat hoofdstuk 6 in op de wijze hoe burgers en andere belanghebbenden betrokken zijn bij het plan (maatschappelijke uitvoerbaarheid). Hierin zijn de uitkomsten van inspraak, vooroverleg en zienswijzen opgenomen.

### Hoofdstuk 2 Het initiatief

In dit hoofdstuk wordt het initiatief beschreven. Eerst wordt ingegaan op de bestaande situatie van het plangebied en de relatie met de omgeving. Daarna wordt ingezoomd op het beoogde initiatief.

#### 2\.1 Huidige situatie

Het plangebied ligt aan de Noordsingel, naast de Noordsingel 96, in de nieuwbouwwijk Wezep\-Noord. Aan de oostzijde grenst de locatie aan de Troelstrahof. Langs de noordzijde van het plangebied loopt een sloot met daarachter de Rondweg en een bedrijventerrein. Verder naar het noorden ligt de A28\. Ten zuidoosten van het plangebied ligt een basisschool en een school voor algemeen voortgezet onderwijs. Verder liggen er voornamelijk woningen in de omgeving van het plangebied. De bebouwing langs de Noordsingel bestaat uit vrijstaande, geschakelde, twee\-onder\-Ã©Ã©n\-kap en rijwoningen. De woningen vormen duidelijke straatwanden die de Noordsingel ruimtelijk begeleiden. In de gebieden aan de buitenzijde van de Noordsingel en de weerszijden van het middengebied (De Bulten) staan voornamelijk vrijstaande, geschakeld vrijstaande of twee\-onder\-Ã©Ã©n kap woningen. De uiterlijke verschijningsvorm van de woningen is divers, maar vrijwel allemaal bestaan ze uit Ã©Ã©n of twee bouwlagen met een kap. Onderstaande afbeelding geeft een luchtfoto van het plangebied weer. De locatie betreft nu een onbebouwd grasveld.

![afbeelding "i_NL.IMRO.0269.WZ122-VG01_0003.png"](i_NL.IMRO.0269.WZ122-VG01_0003.png)

Luchtfoto van het plangebied (bron: ruimtelijkeplannen.nl)

#### 2\.2 Geldend bestemmingsplan

Ter plaatse van het plangebied geldt het bestemmingsplan "Wezep \- Noord 2009", vastgesteld op 16 november 2010\. Het plangebied heeft voor een groot deel de enkelbestemming 'Wonen \-7'. Langs de zuidoost\- en zuidzijde heeft de locatie de enkelbestemming 'Tuin'. De westzijde van de locatie heeft de enkelbestemming 'Groen'. Over het gehele plangebied ligt de dubbelbestemming 'Waarde \- Archeologie'. De onderstaande afbeelding geeft een uitsnede van het geldende bestemmingsplan weer.

![afbeelding "i_NL.IMRO.0269.WZ122-VG01_0004.png"](i_NL.IMRO.0269.WZ122-VG01_0004.png)

Uitsnede bestemmingsplan "Wezep \- Noord 2009" (bron: ruimtelijkeplannen.nl)

De westzijde van het plangebied heeft een groenbestemming en op deze locatie ligt geen bouwvlak. Hierdoor is woningbouw op die plek strijdig met het geldende bestemmingsplan.

Er is voor onderhavig plangebied gekozen en niet alleen voor het deel waar geen woonbestemming met bouwvlak ligt (bij de groenbestemming aan de westzijde), omdat dit een duidelijker en logischer kaartbeeld geeft.

#### 2\.3 Toekomstige situatie

Aan de westzijde van het plangebied was, in lijn met de zuidelijk gelegen langzaamverkeerroute, een groenstrook beoogd waarop de langzaamverkeerroute verlengd zou worden en dan via een bruggetje over de noordelijk gelegen watergang zou verlopen. Deze planopzet is evenwel verlaten en de beoogde groenstrook heeft dan ook hier, tussen twee woningen in, geen wezenlijke ruimtelijke functie meer. Het plan is deze gronden een woonbestemming te geven. Hierdoor wordt het mogelijk om 8 twee\-onder\-een\-kapwoningen te realiseren (in plaats van 6\). De onderstaande afbeeldingen geven een impressie van de toekomstige situatie.

![afbeelding "i_NL.IMRO.0269.WZ122-VG01_0005.png"](i_NL.IMRO.0269.WZ122-VG01_0005.png)

Impressie toekomstige situatie (bron: Jaap Hoekstra Willem Dijkstra Architecten)

![afbeelding "i_NL.IMRO.0269.WZ122-VG01_0006.png"](i_NL.IMRO.0269.WZ122-VG01_0006.png)

Referentiebeelden toekomstige woningen

![afbeelding "i_NL.IMRO.0269.WZ122-VG01_0007.png"](i_NL.IMRO.0269.WZ122-VG01_0007.png)

Referentiebeelden toekomstige woningen

De woningen worden met eigen inritten ontsloten op de Noordsingel. De woningen worden voorzien van een garage en lange oprit. Bij alle woningen is daardoor ruimte om op eigen terrein te parkeren.

#### 2\.4 Duurzaamheid

In een duurzame leefomgeving wordt bewust omgegaan met energie, klimaat, grondstoffen, ruimte, water en groen. Ruimtelijke ontwikkelingen zijn een logisch moment om de verschillende aspecten van duurzame stedenbouw vanaf het begin in de planvorming mee te nemen.

*Bouwbesluit*

Het Bouwbesluit stelt eisen aan energiezuinigheid van nieuwe woningen en utiliteitsgebouwen. De maat voor energiezuinigheid heet Energie Prestatie CoÃ«fficiÃ«nt (EPC). Voor woningen geldt sinds 2015 een Energie Prestatie CoÃ«fficiÃ«nt van 0,4 op gebouwniveau. Vanaf 2020 wordt deze verlaagd richting een coÃ«fficiÃ«nt dichter bij de nul. Vanaf 2020 moeten alle nieuwe gebouwen voldoen aan de BENG\-eisen. Dit is rijksbeleid, waarbij BENG staat voor Bijna EnergieNeutrale Gebouwen.

*Kansen*

Bij de herinrichting van een perceel en bij nieuwbouw liggen kansen om duurzaamheid te verbeteren. Het energieneutraal maken van een gebouw kan beter bij de bouw dan achteraf. Nieuwbouw biedt de kans om meteen voor een duurzame wijze van verwarming te kiezen, maar ook andere duurzaamheidsaspecten zijn bij nieuwbouw relatief eenvoudig te realiseren, zoals het opwekken van duurzame energie. Het is van belang de kansen voor het opwekken van duurzame energie te benutten om de gestelde toename van duurzaam opgewerkte energie te behalen. Sinds 01\-07\-2018 moeten nieuwe woningen gasloos worden gebouwd. Daarnaast kan bij de inrichting van de buitenruimte rekening worden gehouden met water\- en hittestress. Het aanplanten van groen is goed voor de klimaatbestendigheid, omdat het bijdraagt aan het verminderen van de hittestress en het verbeteren van het watervasthoudend vermogen van het gebied.

**Planspecifiek**

Met voorliggend plan is sprake van zuinig ruimtegebruik omdat het een locatie in bestaand stedelijk gebied betreft (inbreidingslocatie). De nieuwe woningen zullen voldoen aan de nieuwe eisen met betrekking tot energie en conform het Bouwbesluit gasloos worden gebouwd.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte (SVIR)

De SVIR benoemt een aantal aspecten van nationaal ruimtelijk belang. Het betreft de bescherming van de waterveiligheid aan de kust en rond de grote rivieren, bescherming en behoud van de Waddenzee en enkele werelderfgoederen, de uitoefening van defensietaken, het Natuurnetwerk Nederland (voorheen de ecologische hoofdstructuur), de elektriciteitsvoorziening, de toekomstige uitbreiding van het hoofd(spoor)wegennet en de veiligheid rond rijksvaarwegen. Voorts betreft het enkele specifieke gebieden zoals de mainportontwikkeling van Rotterdam en Schiphol.

In het Barro heeft het Rijk voor deze onderwerpen regels opgesteld waarmee de SVIR juridisch verankerd is richting lagere overheden. Via het Besluit ruimtelijke ordening en het Besluit omgevingsrecht zijn deze regels aanvullend vastgelegd.

In de SVIR worden, naast de onderwerpen van nationaal belang, accenten geplaatst op het gebied van bestuurlijke verantwoordelijkheden. Het beleid betekent een decentralisatie van rijkstaken en bevoegdheden. Het Rijk gaat zo min mogelijk op de stoel van provincies en gemeenten zitten en lagere overheden, burgers en bedrijven krijgen, zolang het nationaal belang niet in het geding is, de ruimte om oplossingen te creÃ«ren.

*Ladder duurzame verstedelijking*

Een meer algemeen onderwerp uit de SVIR is 'duurzame verstedelijking'. Via de 'ladder voor duurzame verstedelijking' wordt een zorgvuldige afweging en besluitvorming geborgd bij ruimtelijke vraagstukken in stedelijk gebied. Het gebruik van deze ladder is opgenomen in het Bro (artikel 3\.1\.6 onder 2\).

De ladder richt zich op nieuwe stedelijke ontwikkelingen. In de toelichting van een bestemmingsplan dat een nieuwe stedelijke ontwikkeling mogelijk maakt, dient de behoefte aan die ontwikkeling te worden beschreven.

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen âbestaand stedelijk gebiedâ en âstedelijke ontwikkelingâ. In de Bro zijn in artikel 1\.1\.1 definities opgenomen voor:

bestaand stedelijk gebied: âbestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuurâ.

stedelijke ontwikkeling: Â´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Als de ontwikkeling buiten het bestaand stedelijk gebied plaatsvindt, moet bovendien gemotiveerd worden waarom niet binnen het bestaand stedelijk gebied in die behoefte kan worden voorzien.

Per 01 juli 2017 is de ladder voor duurzame verstedelijking herzien. Bij de herziening zijn onder meer de drie afzonderlijke 'treden' van de ladder losgelaten en is het begrip 'actuele regionale behoefte' gewijzigd in 'behoefte'. Nieuw is dat de laddertoets bij flexibele plannen kan worden doorgeschoven naar het moment van vaststelling van een wijzigings\- of uitwerkingsplan.

**Planspecifiek**

Het plangebied ligt niet in een van de aangewezen gebieden van de SVIR. Voorliggend plan betreft geen nationaal belang.

*Ladder duurzame verstedelijking*

Voorliggend initiatief betreft het mogelijk maken van 8 woningen. Uit jurisprudentie blijkt dat er pas vanaf 12 woningen sprake is van een stedelijke ontwikkeling zoals bedoeld in artikel 3\.1\.6\. Bro. Toetsing aan de ladder voor duurzame verstedelijking is daarom niet nodig.

##### 3\.1\.2 Besluit algemene regels ruimtelijke ordening (Barro)

Op 30 december 2011 is het Besluit algemene regels ruimtelijke ordening (Barro) in werking getreden. Voortaan moeten gemeenten bij het vaststellen van bestemmingsplannen, wijzigingsplannen of uitwerkingsplan rekening houden met het Barro. Doel van het Barro is bepaalde onderwerpen van nationaal uit de SVIR te verwezenlijken. De volgende onderwerpen worden in het Barro genoemd: Rijksvaarwegen, Project Mainportontwikkeling Rotterdam, Kustfundament, Grote rivieren, Waddenzee en waddengebied, Defensie, Ecologische hoofdstructuur, Erfgoederen van uitzonderlijke universele waarde, Hoofdwegen en

hoofdspoorwegen, Elektriciteitsvoorziening, Buisleidingen van nationaal belang voor vervoer van gevaarlijke stoffen, Primaire waterkeringen buiten het kustfundament en IJsselmeergebied (uitbreidingsruimte).

Deze onderwerpen worden in het Barro exact ingekaderd en begrensd. Per project worden regels gegeven die gemeenten direct of indirect (via provincies) moeten laten doorwerken in de ruimtelijke besluitvorming. Het nationale belang dat het stellen van regels voor deze onderwerpen rechtvaardigt, is vastgelegd in de SVIR.

**Planspecifiek**

Voorliggend plan valt niet binnen de reikwijdte van Ã©Ã©n van de onderwerpen uit het Barro. Er zijn daarom geen regels opgenomen die van belang zijn voor het onderhavige plangebied. Het plan is hierdoor niet strijdig met het Barro.

**Conclusie**

Het plangebied ligt niet in een van de aangewezen gebieden van de SVIR en het Barro. Vanuit nationaal beleid zijn er geen specifieke randvoorwaarden voor dit plan. Hiermee past het plan binnen het rijksbeleid.

#### 3\.2 Provinciaal beleid

*Algemeen*

In de Omgevingsvisie Gaaf Gelderland (december 2018\) staan de hoofdlijnen van het provinciale ruimtelijk beleid. Op 24 september 2014 is door Provinciale Staten van Gelderland de Omgevingsverordening Gelderland vastgesteld. Deze is op 19 december 2018 geactualiseerd op basis van de nieuwe omgevingsvisie. De Omgevingsverordening is een uitwerking van de Omgevingsvisie en stelt regels waaraan bestemmingsplannen moeten voldoen.

*Omgevingsvisie Gaaf Gelderland*

De provincie wil de focus leggen op een duurzaam, verbonden en een economisch krachtig Gelderland. Door daarin te investeren wil de provincie werken aan een gezond, veilig, schoon en welvarend Gelderland centraal. Om dat te bereiken wordt de focus gelegd op zeven ambities op het gebied van energietransitie, klimaatadaptatie, circulaire economie, biodiversiteit, bereikbaarheid, vestigingsklimaat en woon\- en leefomgeving. Deze ambities worden hieronder kort samengevat:

* Een versnelde energietransitie, gericht op forse vergroting van het aandeel duurzame energie en passend bij de Gelderse kwaliteiten;

* Een op de toekomst toegerust beschermend klimaatbeleid;

* Een voortvarend en innovatief circulair beleid;

* Een stimulerend en beschermend beleid voor biodiversiteit;

* EfficiÃ«nte, duurzame en innovatieve bereikbaarheid, toegesneden op de veranderende vraag;

* Een duurzaam, dynamisch en toegankelijk economisch vestigingsklimaat, waar voor ondernemers en inwoners een sterke aantrekkingskracht vanuit gaat;

* Een duurzaam en divers woon\- en leefklimaat, dat steeds weet te anticiperen op ontwikkelingen.

*Omgevingsverordening Gelderland*

De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen.

**Planspecifiek**

Voorliggend plan betreft het realiseren van 8 woningen op een onbebouwd grasveld (waar al bouwrecht op ligt) in bestaand stedelijk gebied. Hiermee is sprake van zuinig en duurzaam ruimtegebuik. De nieuwe woningen worden stedenbouwkundig goed ingepast in de omgeving en zullen voldoen aan de nieuwe eisen met betrekking tot energie en conform het Bouwbesluit gasloos worden gebouwd. Hiermee draagt het initiatief bij aan een duurzaam en divers woon\- en leefklimaat, dat weet te anticiperen op ontwikkelingen, zoals omschreven in de Omgevingsvisie Gaaf Gelderland

Het initiatief is passend binnen het provinciale beleid.

#### 3\.3 Gemeentelijk beleid

##### 3\.3\.1 Omgevingsvisie Oldebroek

Op 13 december 2018 is de Omgevingsvisie Oldebroek door de gemeenteraad vastgesteld. De Omgevingsvisie is een strategische visie voor de lange termijn voor de gehele fysieke leefomgeving. De missie van de gemeente Oldebroek: Natuurlijk dynamisch. Oldebroek is een woongemeente van agrarische oorsprong, met aandacht voor elkaar en met een fraaie omgeving (in en buiten de kernen) waar het goed recreÃ«ren en verblijven is. Oldebroek wil optimaal inspelen op de kracht van de mensen, de pracht van het landschap, de unieke ligging en de ondernemingsgeest. De koers van de Omgevingsvisie is verwoord in zes punten:

* 1\. Rustige , groene woongemeente in een dynamische omgeving;

* 2\. Ieder dorp een aantrekkelijk hart, daar werken we samen aan;

* 3\. Oldebroek: een groen, sportief en compleet fiets\-/wandelgebied;

* 4\. Werkgelegenheid is onsmisbaar in een aantrekkelijke woongemeente;

* 5\. Goede bereikbaarheid is een noodzakelijke basisvoorwaarde voor leefbaarheid en vitaliteit;

* 6\. Oldebroek klimaatneutraal.

Wat betreft wonen worden in de Omgevinsvisie de volgende kernpunten gehanteerd:

* voldoende woonmogelijkheden voor jong en oud in alle dorpen;

* het behoud en waar dat mogelijk is ook het versterken van het imago van Oldebroek als een âgroene, levendige woongemeenteâ

* ervoor zorgen dat ons landschappelijke en cultuurhistorische karakter zichtbaar en voelbaar is en blijft;

* nieuwbouw en transformatie opgaven levensloopbestendig, duurzaam en klimaatneutraal bouwen.

De gemeente Oldebroek vindt het belangrijk dat alle leeftijdsgroepen aangenaam in de gemeente kunnen blijven wonen. Het nieuwbouwprogramma zet ze met name in de kernen Wezep en Oldebroek in, beide aangewezen als groeikernen in de gemeente. Aantrekkelijke woonmilieus voor jong en oud zijn belangrijk, zodat jongeren blijven en later terug zullen keren. Daarnaast is het belangrijk dat ouderen door kunnen stromen naar voor hen wenselijke en passende woningen.

**Planspecifiek**

Met voorliggend plan worden 8 twee\-onder\-een\-kapwoningen gerealiseerd op een onbebouwd perceel in de nieuwbouwwijk Wezep Noord. Wezep is Ã©Ã©n van de aangewezen groeikernen in de gemeente Oldebroek. Daarbij draagt het initiatief bij aan de ambitie om voldoende woonmogelijkheden en aantrekkelijke woonmilieus voor verschillende doelgroepen te hebben. Hiermee past het plan binnen de Omgevingsvisie Oldebroek.

##### 3\.3\.2 Routekaart Klimaatneutraal Oldebroek

De aarde warmt op door de toename van broeikasgassen in de atmosfeer. Door deze opwarming verander het klimaat, wat gevolgen heeft voor de fysieke leefomgeving. Om verdere opwarming van de aarde te voorkomen moet er een transitie plaatsvinden naar een duurzame energiehuishouding. De gemeente Oldebroek wil daaraan bijdragen. In 2017 stelde de gemeenteraad daartoe de Routekaart Klimaat Neutraal Oldebroek vast. Hierin is de ambitie geformuleerd dat de energievoorziening in Oldebroek klimaat neutraal is, uiterlijk in 2050\. Dit betekent dat alle energie die binnen de gemeente Oldebroek wordt gebruikt ook in de gemeente duurzaam wordt opgewekt. Hierdoor zal de uitstoot van broeikasgassen afnemen.

Gemeente Oldebroek werkt samen met inwoners, bedrijven, verenigingen en andere partijen aan deze grote opgave. Om deze energietransitie te laten slagen is inzet van iedereen in Oldebroek nodig. Ten aanzien van grootschalige duurzame energieopwekking in Oldebroek heeft de gemeenteraad in 2018 de Verkenning grootschalige duurzame energieopwekking vastgesteld. Met de verkenning zijn de energieopgave, energiepotentie, kansrijke gebieden en \-projecten en afwegingskaders in beeld gebracht. De afwegingskaders bestaan uit ruimtelijke en maatschappelijke kaders die de gemeente Oldebroek belangrijk vindt bij het ontwikkelen van grootschalige duurzame energieprojecten.

**Planspecifiek**

Onderhavig initiatief omvat het bouwen van 8 woningen. De nieuwe woningen zullen voldoen aan de nieuwe eisen met betrekking tot energie en conform het Bouwbesluit gasloos worden gebouwd. Hiermee draagt het plan bij aan de ambitie van de gemeente Oldebroek met betrekking tot energievoorziening en sluit het initiatief aan bij de Routekaart Klimaatneutraal Oldebroek.

##### 3\.3\.3 Welstandsnota

Het behoud van de ruimtelijke kwaliteit wordt mede bepaald door het welstandsbeleid van de gemeente Oldebroek, dat is vastgelegd in de Welstandsnota Gemeente Oldebroek (vastgesteld door de gemeenteraad op 22 juni 2004\). In de nota staan welstandscriteria die burgemeester en wethouders gebruiken bij de beoordeling of een bouwplan redelijkerwijs voldoet aan de eis van welstand, met als doel een bijdrage te leveren aan het behoud en de verbetering van het woonmilieu en de aantrekkelijkheid van onder andere de kern Wezep. Deze criteria zijn algemeen en gaan niet in op specifieke kenmerken van locaties waar nieuwe ontwikkelingen plaatsvinden. Het welstandsbeleid is gericht op het handhaven, herstellen en versterken van gewaardeerde of gewenste ruimtelijke karakteristieken en de samenhang binnen het gebied of object. In beheerssituaties gebeurt dit vooral via regels en toetsing, terwijl in ontwikkelingssituaties het accent ligt op het faciliteren en stimuleren van kwaliteit.

**Planspecifiek**

Voorliggend plan betreft het mogelijk maken van 8 twee\-onder\-een\-kapwoningen. Qua bebouwing zal worden aangesloten bij de bebouwing in de omgeving en rekening worden gehouden met de welstandscriteria.

##### 3\.3\.4 Woonvisie gemeente Oldebroek 2016\-2020

In 2016 is de gemeentelijke 'Woonvisie gemeente Oldebroek 2016\-2020' vastgesteld. De woonvisie bouwt voort op de koers uit de Toekomstvisie Oldebroek 2030\. Centraal in de woonvisie staat de doelstelling: 'Goed wonen voor iedereen in de kernen van de gemeente Oldebroek'. Om die doelstelling te bereiken zijn vier pijlers geformuleerd waarop het woonbeleid is gefundeerd:

* 1\. Beschikbaarheid en betaalbaarheid. In de komende periode is in de gemeente Oldebroek sprake van groei van zowel aantal inwoners en huishoudens. De gemeente wil keuzemogelijkheden bieden voor alle huishoudens in haar gemeente. Voor de toekomst duiden analyses van het WoON 2012 op een tekort aan sociale huurwoningen, goedkope en dure koopwoningen (minder middelduur, twee\-onder\-een\-kap), gelijkvloerse woningen en in beperkte mate huurwoningen in de vrije sector (tot circa â¬ 900,\-).

* 2\. Wonen met welzijn en zorg. De gemeente wil mensen in staat stellen zo lang mogelijk zelfstandig te blijven wonen in de eigen woning en woonomgeving. Daarvoor is het nodig dat hiervoor voldoende geschikte woningen en woonvormen zijn.

* 3\. Duurzaamheid. De gemeente Oldebroek wil in uiterlijk 2050 klimaatneutraal zijn. Hierbij wil de gemeente onder andere inzetten op het scenario "al het vastgoed duurzaam".

* 4\. Vitale kernen met actieve, betrokken inwoners. De gemeente wil dat de inwoners van de kernen zich verbonden voelen met elkaar. Onder het motto âOldebroek voor Mekaarâ krijgen inwoners de ruimte om zelf invulling te geven aan de gezamenlijke verantwoordelijkheid, initiatieven te nemen en met elkaar de koers bepalen in hun dorpen.

*Woningmarktonderzoek gemeente Oldebroek*

In 2017 is er een woningmarktonderzoek uitgevoerd in de gemeente Oldebroek. Op basis van dit onderzoek is

de prognose dat de gemeente in de periode 2017\-2030 groeit met 785 huishoudens. Om in de woningbehoefte van de groeiende bevolking van Oldebroek te voorzien, moeten volgens de provinciale prognose in de periode tot 2030 bijna 800 woningen aan de woningvoorraad worden toegevoegd. Driekwart van deze woningvraag, zo'n 600 woningen tot 2030, richt zich op de koopsector. In de koopsector ligt het accent van de vraag op middeldure en dure vrijstaande woningen, middeldure tweekappers en goedkope en middeldure rijwoningen.

De plancapaciteit voor 946 woningen volstaat ruim om te voorzien in de woningbehoefte van 785 extra woningen in de periode tot 2030\. Zowel in Oldebroek e.o. als in Wezep e.o. is de plancapaciteit wat hoger dan de voorziene behoefte. Hierbij wordt aangetekend dat de helft van de plannen nog geen harde planstatus heeft. Gekeken naar woonvorm zijn er zowel in Oldebroek e.o. als in Wezep e.o. zijn er te weinig plannen om in de geraamde behoefte aan grondgebonden woningen te voorzien. In Wezep e.o. is sprake van een aanzienlijk verschil tussen grondgebonden woningen en appartementen in de plannen versus de woonvoorkeuren van de inwoners.

**Planspecifiek**

In de gemeente Oldebroek is er in de periode tot 2030 sprake van een behoefte van bijna 800 nieuwe woningen. Een groot deel van deze vraag richt zich op koopwoningen en grondgebonden woningen, onder andere in de kern Wezep. Met onderhavig initiatief worden 8 twee\-onder\-een\-kap\- koopwoningen in Wezep gerealiseerd. Hiermee wordt een bijdrage geleverd aan invulling van de behoefte in de gemeente Oldebroek en specifiek in de kern Wezep. Voor het plangebied is in de woningbouwprogrammering rekening gehouden met de realisatie van 8 woningen. Dit is waar het plan ook in voorziet. Het plan past binnen het beleid uit de woonvisie.

### Hoofdstuk 4 Uitvoerbaarheid

De uitvoerbaarheid van een bestemmingsplan moet als gevolg van het Besluit ruimtelijke ordening (Bro) aangetoond worden (artikel 3\.1\.6 van het Bro). Daaronder valt zowel de onderzoeksverplichting naar verschillende ruimtelijk relevante aspecten (geluid, bodem, etc.) als ook de economische uitvoerbaarheid van het plan.

#### 4\.1 Milieu

##### 4\.1\.1 Bodem

Op grond van de Wet Bodembescherming (Wbb) moet aangetoond worden dat de kwaliteit van de bodem en het grondwater in het plangebied in overeenstemming zijn met het beoogde gebruik. De bodemkwaliteit kan namelijk van invloed zijn op de beoogde functie van het plangebied. Bij een functiewijziging zal in veel gevallen een specifiek bodemonderzoek moeten worden uitgevoerd.

**Planspecifiek**

Voorliggend plan betreft de bouw van 8 woningen. In het kader van de voorgenomen ontwikkeling is een verkennend bodemonderzoek uitgevoerd. Het onderzoeksrapport is toegevoegd als bijlage 1. Hierin wordt geconcludeerd dat in de boven\- en ondergrond geen verontreinigingen zijn aangetoond. In het grondwater zijn licht verhoogde gehalten koper en barium aangetoond en een matig verhoogd gehalte nikkel vastgesteld. Gezien het feit dat nikkel in de omgeving vaker verhoogd voorkomt in het grondwater en het niet in de grond wordt aangetroffen, heeft het matig verhoogde gehalte nikkel hoogstwaarschijnlijk een natuurlijke oorzaak. Een nader onderzoek is daarom niet nodig.

Het initiatief is uitvoerbaar met betrekking tot het aspect bodem.

##### 4\.1\.2 Lucht

De mate van blootstelling aan luchtverontreiniging speelt een rol in het kader van een goede ruimtelijke ordening. Met betrekking tot 'luchtkwaliteit' zijn twee aspecten van belang. Ten eerste of de luchtkwaliteit ter plaatse de nieuwe functie toelaat (de gevoeligheid van de bestemming) en ten tweede wat de bijdrage is van het plan aan die luchtkwaliteit.

*Luchtkwaliteit ter plaatse*

In de Wet milieubeheer zijn normen opgenomen voor de concentraties van een aantal stoffen in de buitenlucht ter bescherming van de mens. De twee belangrijkste stoffen zijn PM10 (fijnstof) en NO2Â (stikstofdioxide). Voor beide stoffen bedraagt de grenswaarde 40 Âµg/m3.

*Bijdrage aan luchtkwaliteit*

In de Wet milieubeheer zijn de belangrijkste bepalingen over luchtkwaliteitseisen opgenomen. De Wet maakt een onderscheid tussen 'kleine' en 'grote' projecten. Kleine projecten dragen 'niet in betekenende mate' (NIBM) bij aan verslechtering van de luchtkwaliteit. Een paar honderd grote projecten dragen juist wel 'in betekenende mate' bij aan de verslechtering van de luchtkwaliteit. Het gaat hierbij vooral om bedrijventerreinen en infrastructuur (wegen).

Wat het begrip 'in betekenende mate' precies inhoudt, staat in de algemene maatregel van bestuur "Niet in betekenende mate bijdragen" (Besluit NIBM). Op hoofdlijnen komt het erop neer dat 'grote' projecten die jaarlijks meer dan 3 procent bijdragen aan de jaargemiddelde norm voor fijn stof en stikstofdioxide (1,2 microgram per m3) een 'betekenend' negatief effect hebben op de luchtkwaliteit. 'Kleine' projecten die minder dan 3 procent bijdragen, kunnen doorgaan zonder toetsing. Dat betekent bijvoorbeeld dat lokale overheden een toevoeging van minder dan 1\.500 huizen niet hoeven te toetsen aan de normen voor luchtkwaliteit, omdat een dergelijk project per definitie niet boven de 3%\-norm komt.

**Planspecifiek**

*Luchtkwaliteit ter plaatse van het initiatief*

Vanuit een goede ruimtelijke ordening is de huidige luchtkwaliteit ter plaatse getoetst met behulp van de NSL Monitoringstool (www.nsl\-monitoring.nl). Door de metingen ter plaatse te toetsen aan de grenswaarden is gekeken of er sprake is van een goed woon\- en leefklimaat. Uit metingen van het rekenpunt 725871 (aan de A28 ter hoogte van plangebied) zijn de volgende concentraties naar voren gekomen:

| Â | NO2 (stikstofdioxide)   Â | PM10 (Fijn stof)   Â |

| --- | --- | --- |

| Gemeten totale concentratie jaargemiddelde 2017 (Âµg/m3)   Â | 20,6 Âµg/m3   Â | 16,4 Âµg/m3   Â |

| Grenswaarde concentratie (Âµg/m3\)   Â | 40 Âµg/m3   Â | 40 Âµg/m3   Â |

De gemeten concentraties stikstofdioxide en fijn stof liggen ruim onder de gestelde grenswaarden. Met betrekking tot de luchtkwaliteit zijn geen belemmeringen voor onderhavig initiatief.

*Bijdrage initiatief*

Ten aanzien van de bijdrage aan luchtkwaliteit is het initiatief (toevoegen van 8 woningen) van geringe omvang ten opzichte van de benoemde grenswaarde (3%, toevoegen van 1\.500 woningen). Op basis van de te verwachten toename aan verkeersbewegingen ten gevolge van het project is te concluderen dat dit project 'niet in betekenende mate' bijdraagt aan de verslechtering van de luchtkwaliteit. Een nadere toetsing ten aanzien van het aspect luchtkwaliteit kan daarom achterwege blijven.

Het initiatief is uitvoerbaar met betrekking tot het aspect luchtkwaliteit.

##### 4\.1\.3 Geluid

De mate waarin het geluid het woonmilieu mag belasten, is geregeld in de Wet geluidhinder (Wgh). De kern van de wet is dat geluidsgevoelige objecten worden beschermd tegen geluidhinder uit de omgeving. In de Wgh worden de volgende objecten beschermd:

* woningen;

* geluidgevoelige gebouwen, zoals scholen, ziekenhuizen, verzorgings\- en verpleeghuizen, psychiatrische instellingen en kinderdagverblijven;

* geluidsgevoelige terreinen (woonwagenstandplaatsen en bestemde ligplaatsen voor woonschepen).

Het beschermen van deze geluidsgevoelige objecten gebeurt aan de hand van vastgestelde zoneringen. Binnen deze zones bepaalt het bevoegd gezag de te hanteren grenswaarden. Er geldt een voorkeursgrenswaarde en een bovengrens (hoger mag niet). De Wgh gaat verder onder meer ook in op geluidwerende voorzieningen, geluidbelastingkaarten en actieplannen. De belangrijkste bronnen van geluidhinder die bij een ruimtelijke ontwikkeling aan de orde kunnen zijn betreffen: industrielawaai, wegverkeerslawaai en spoorweglawaai.

**Planspecifiek**

Met voorliggend plan worden nieuwe geluidgevoelige functies toegevoegd (8 woningen). Industrielawaai en spoorweglawaai zijn in de omgeving van het plangebied niet aan de orde. Wat betreft wegverkeerslawaai is in het kader van de voorgenomen ontwikkeling een akoestisch onderzoek uitgevoerd. Het gehele onderzoeksrapport is opgenomen als bijlage 2.

Hierin wordt geconcludeerd dat er een hogere waarden moeten worden aangevraagd. Deze hogere waarden zijn aangevraagd, gelijktijdig met de procedure van dit bestemmingsplan.

Het ontwerp Besluit hogere waarden Wet geluidhinder ingevolge artikel 110c, lid 1, van de Wet geluidhinder en artikel 3:11, lid 1, van de Algemene wet bestuursrecht heeft vanaf woensdag 1 april 2020 tot en met dinsdag 12 mei 2020 voor een periode van zes weken voor een ieder ter inzage gelegen. Van de mogelijkheid om gedurende de bovengenoemde termijn van zes weken bij het college van Oldebroek een zienswijze over het ontwerp Besluit hogere waarden Wet geluidhinder naar voren te brengen is geen gebruik gemaakt. Op 9 juni 2020 is de Hogere waarden Wet geluidhinder voor dit bestemmingsplan vastgesteld ten behoeve van de realisatie van acht twee\-onder\-een\-kapwoningen op het perceel Noordsingel 78 â 94 in Wezep, conform het gestelde in de artikelen 83 en 110a van de Wet geluidhinder.

Het initiatief is uitvoerbaar met betrekking tot het aspect geluid.

##### 4\.1\.4 Milieuzonering

Milieuzonering is het aanbrengen van een ruimtelijke scheiding tussen milieubelastende en milieugevoelige functies. Doel is om bij het opstellen van een ruimtelijk plan een goed en veilig leefklimaat te waarborgen, maar tegelijkertijd ook aan bedrijven voldoende milieuruimte te bieden voor het uitoefenen van hun activiteiten.

De mate waarin bedrijven invloed hebben op hun omgeving is afhankelijk van de aard van de bedrijvigheid en de afstand tot een gevoelige bestemming. Milieugevoelige bestemmingen zijn gebouwen en terreinen die naar hun aard bestemd zijn voor het verblijf van personen gedurende de dag of nacht of een gedeelte daarvan (bijvoorbeeld woningen). Daarnaast kunnen ook landelijke gebieden en/of andere landschappen belangrijk zijn bij een zonering tot andere, minder gevoelige, functies zoals bedrijven.

Milieuzonering heeft betrekking op aspecten met een ruimtelijke dimensie, zoals geluid, geur, gevaar en stof. De mate van belasting, en daarmee de gewenste aan te houden afstand, kan per aspect en per bedrijfstype en verschillen. In de publicatie 'Bedrijven en Milieuzonering' van de Vereniging van Nederlandse Gemeenten (VNG) is een lijst opgenomen met daarin de minimale richtafstanden tussen een gevoelige bestemming en bedrijven. Van deze richtafstanden kan worden afgeweken, mits wordt onderbouwd waarom de feitelijke milieuhinder als minder belastend wordt gezien.

Het belang van milieuzonering wordt steeds groter aangezien functiemenging steeds vaker voorkomt. Hierbij is het motto: 'scheiden waar het moet, mengen waar het kan'.

*In\- en uitwaartse zonering*

Uitwaartse zonering gaat uit van de milieubelastende functie (een bedrijf of bedrijventerrein) met als doel milieugevoelige functies uit de omgeving te weren. Bij inwaartse zonering wordt vanuit de milieugevoelige functie (bijvoorbeeld een woongebied) een bufferzone gecreÃ«erd.

**Planspecifiek**

Met onderhavig initiatief worden nieuwe milieugevoelige objecten toegevoegd (8 woningen). Het plangebied ligt in een nieuwbouwwijk. Ten oosten van het plangebied ligt aan de Noordsingel 72 een basisschool op ruim 30 meter afstand. De publicatie 'Bedrijven en Milieuzonering' van de VNG geeft hiervoor een minimale richtafstand van 30 meter in verband met het aspect geluid. Aan deze richtafstand wordt voldaan. Ten noorden en oosten van het plangebied ligt het bedrijventerrein Wezep Noord / Rondweg. Op het gehele bedrijventerrein zijn in het algemeen bedrijven toegestaan tot en met milieucategorie 3\.1\. Op het gedeelte van het bedrijventerrein ten oosten van het plangebied dat grenst aan de achterzijde van woningen zijn in beginsel alleen bedrijven toegestaan met milieucategorie 1 of 2\. Voor bedrijven met milieucategorie 3\.1 geeft de VNG in een rustige woonwijk een richtafstand van 50 meter (en in een gemengd gebied een richtafstand van 30 meter). Het dichtstbijzijnde punt van het bedrijventerrein ligt op ruim 50 meter afstand van het plangebied, waarmee aan de richtafstand wordt voldaan. Geconcludeerd wordt dat er in de nieuwe woningen sprake zal zijn van een goed woon\- en leefklimaat en dat het plan omliggende bedrijven of functies niet belemmerd in hun bedrijfsvoering.

Het initiatief is uitvoerbaar met betrekking tot het aspect milieuzonering.

##### 4\.1\.5 Externe veiligheid

Het beleid voor externe veiligheid is gericht op het beperken en beheersen van risico's voor de omgeving die ontstaan door opslag, productie, gebruik en vervoer van gevaarlijke stoffen. Hierbij gaat het om risicovolle inrichtingen, transportroutes voor het vervoer van gevaarlijke stoffen en buisleidingen.

De verplichting om in een ruimtelijk plan in te gaan op deze risico's komt voort uit het 'Besluit externe veiligheid inrichtingen' (Bevi), het 'Besluit externe veiligheid transportroutes' (Bevt) en het 'Besluit externe veiligheid buisleidingen' (Bevb). Daarnaast zijn in het Activiteitenbesluit milieubeheer en het Vuurwerkbesluit veiligheidsafstanden genoemd die moeten worden aangehouden rond stationaire risicobronnen, niet zijnde een Bevi\-inrichting.

De wetgeving richt zich op het beschermen van kwetsbare en beperkt kwetsbare objecten. Kwetsbaar zijn onder meer woningen, onderwijs\- en gezondheidsinstellingen, en kinderopvang\- en dagverblijven, en grote kantoorgebouwen (\>1500 mÂ²). Beperkt kwetsbaar zijn kleinere kantoren en winkels, horeca, parkeerterreinen en bedrijfsgebouwen waarin geen grote aantallen personen aanwezig zijn.

Binnen het beoordelingskader voor externe veiligheid staan twee kernbegrippen centraal: het plaatsgebonden risico (PR) van 10\-6 per jaar en het groepsrisico (GR). Het plaatsgebonden risicobeleid bestaat uit harde afstandscontouren tussen risicobron en (beperkt) kwetsbaar object. Het wordt uitgedrukt in een contour van 10\-6 per jaar (de kans dat per jaar 1 persoon overlijdt door een ongeluk met een gevaarlijke stof mag niet groter zijn dan 1 op een miljoen). Het groepsrisico legt een relatie tussen de kans op een ramp en het aantal mogelijke slachtoffers. Bij de berekening van het groepsrisico spelen mee de aard en hoeveelheid van de gevaarlijke stoffen en het aantal potentiÃ«le slachtoffers.

Voor de beoordeling van een ruimtelijk plan moet worden vastgesteld of het plangebied is gelegen binnen de PR en/of de invloedsgebieden van het GR. Binnen de 10\-6\-contour is het realiseren van kwetsbare objecten niet toegestaan.

**Planspecifiek**

Via de website risicokaart.nl kan voor de locatie worden vastgesteld of er in de directe omgeving inrichtingen, buisleidingen en / of belangrijke transportroutes aanwezig zijn die in het kader van de externe veiligheid van belang zijn. Bijgevoegd een screenshot van die website.

![afbeelding "i_NL.IMRO.0269.WZ122-VG01_0008.png"](i_NL.IMRO.0269.WZ122-VG01_0008.png)

Uitsnede risicokaart

Uit de risicokaart is op te maken dat op circa 45 meter afstand van de geplande woningen een gasleiding ligt met een doorsnede van 324 mm en een druk van 40 bar. De plaatsgebonden risicocontour 10\-6 ligt op de leiding zelf. Hieronder wordt ingegaan op het groepsrisico. De woningen zijn geen zeer kwetsbare objecten. Er kan daarom worden volstaan met een standaard verantwoordingsplicht.

Ten noordwesten van het plangebied ligt op circa 230 meter afstand een basisnetroute voor het vervoer van gevaarlijke stoffen over de weg (de A28\). Het plangebied ligt buiten het invloedsgebied van deze route (50 meter).

*Verantwoording groepsrisico*

Uit toetsing aan de signaleringskaart externe veiligheid blijkt dat het ruimtelijk besluit betrekking heeft op het mogelijk maken van (beperkt) kwetsbare objecten binnen het invloedsgebied van brandbase gassen en toxische stoffen door een gasleiding. Op basis van het Bevt dient voor een ruimtelijk besluit buiten de 200 meter vanaf de transportroute ingegaan te worden op:

* De mogelijkheden tot voorbereiding van bestrijding en beperking van de omvang van een ramp op die weg, spoorweg of dat binnenwater;

* De mogelijkheden voor personen om zich in veiligheid te brengen indien zich op die weg, spoorweg of dat binnenwater een ramp voordoet. Dit is alleen van toepassing op nog niet aanwezige (beperkt) kwetsbare objecten.

Daarnaast stelt het Bevt dat de Veiligheidsregio in de gelegenheid gesteld moet worden om advies uit te brengen over de mogelijkheden voor de bestrijdbaarheid en zelfredzaamheid.

*Maatgevende scenario's*

De maatgevende scenarioÂ´s voor de mogelijkheden voor de bestrijdbaarheid en zelfredzaamheid waarbij het plangebied binnen het invloedsgebied van brandbare gassen en dat van toxische vloeistoffen/gassen ligt, zijn een wolkbrandexplosie en een toxische wolk. Onderstaand is vanuit deze scenario's ingegaan op de mogelijkheden voor de bestrijdbaarheid en zelfredzaamheid.

*De mogelijkheden tot voorbereiding van bestrijding en beperking van de omvang van een ramp*

Bij een calamiteit zal de brandweer zich inzetten om effecten ten gevolge van het incident te beperken of te voorkomen. Deze inzet zal voornamelijk plaatsvinden bij de bron. De brandweer richt zich dan niet direct op het bestrijden van effecten in of nabij het plangebied. Eventuele secundaire branden in het plangebied kunnen met behulp van de primaire bluswatervoorzieningen worden bestreden door de brandweer. De mogelijkheden voor bestrijdbaarheid worden daarom niet verder in beschouwing genomen.

*De mogelijkheden voor personen om zich in veiligheid te brengen*

Bij een calamiteit is het belangrijk dat de aanwezigen in het plangebied worden geÃ¯nformeerd hoe te handelen bij een incident. Hiervoor wordt gebruik gemaakt van de zogenaamde waarschuwings\- en alarmeringspalen (WASpalen) of NL\-alert. Bij een scenario waarin toxische stoffen vrijkomen, is het advies om te schuilen in een gebouw, waarvan ramen, deuren en ventilatie gesloten kunnen worden. Met voorliggend plan kan dat in de beoogde woningen. Bij een wolkbrandexplosie scenario is het advies om te vluchten van de risicobron af. Hier zijn in onderhavig plangebied voldoende mogelijkheden voor (o.a. richting beide zijden van de Noordsingel).

**Conclusie**

Op basis van de hierboven genoemde overwegingen kan worden geconcludeerd dat er voldoende mogelijkheden voor de bestrijdbaarheid en zelfredzaamheid zijn. Voor bewoners zijn er voldoende vluchtmogelijkheden om bij een eventuele calamiteit te vluchten.

Er zijn ten aanzien van het voorgenomen plan geen belemmeringen voor het aspect externe veiligheid.

#### 4\.2 Water

Water is een belangrijk thema in de ruimtelijke ordening. Door verstandig om te gaan met het water kan verdroging en wateroverlast voorkomen worden en de kwaliteit van het water hoog gehouden worden.

Op Rijksniveau en Europees niveau zijn de laatste jaren veel plannen en wetten gemaakt met betrekking tot water. De belangrijkste hiervan zijn het Waterbeleid voor de 21e eeuw, de Waterwet en het Nationaal Waterplan.

*Waterbeleid voor de 21eÂ eeuw*

De Commissie Waterbeheer 21e eeuw heeft advies uitgebracht over het toekomstige waterbeleid in Nederland. De adviezen van de commissie staan in het rapport 'Anders omgaan met water, Waterbeleid voor de 21ste eeuw' (WB21\). De kern van het rapport WB21 is dat water de ruimte moet krijgen, voordat het die ruimte zelf neemt. In het Waterbeleid voor de 21e eeuw worden twee principes (drietrapsstrategieÃ«n) voor duurzaam waterbeheer geÃ¯ntroduceerd:

* vasthouden, bergen en afvoeren: dit houdt in dat water zoveel mogelijk bovenstrooms wordt vastgehouden in de bodem en in het oppervlaktewater. Indien nodig wordt overtollig water tijdelijk geborgen in bergingsgebieden en pas als vasthouden en bergen niet meer mogelijk is wordt het water afgevoerd.

* schoonhouden, scheiden en zuiveren: hier gaat het erom dat het water zoveel mogelijk schoon wordt gehouden. Vervolgens worden schoon en vuil water zoveel mogelijk gescheiden en als laatste komt het zuiveren van verontreinigd water aan bod.

*Waterwet*

De Waterwet regelt het beheer van oppervlaktewater en grondwater en verbetert ook de samenhang tussen waterbeleid en ruimtelijke ordening. Daarnaast levert de Waterwet een flinke bijdrage aan kabinetsdoelstellingen zoals vermindering van regels, vergunningstelsels en administratieve lasten. Een belangrijk gevolg van de Waterwet is dat de aloude vergunningstelsels uit de voorheen afzonderlijke waterbeheerwetten zijn gebundeld. Dit resulteert in Ã©Ã©n vergunning, de watervergunning.

*Nationaal Waterplan*

Op basis van de Waterwet is het Nationaal Waterplan vastgesteld door het kabinet. Dit Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Het Nationaal Waterplan richt zich op bescherming tegen overstromingen, beschikbaarheid van voldoende en schoon water en de diverse vormen van gebruik van water. Het geeft maatregelen die in de periode 2016\-2021 genomen moeten worden om Nederland ook voor toekomstige generaties veilig en leefbaar te houden en de kansen die water biedt te benutten.

*Watertoets*

De 'watertoets' is een instrument dat waterhuishoudkundige belangen expliciet en op evenwichtige wijze laat meewegen bij het opstellen van ruimtelijke plannen en besluiten. Het is geen technische toets, maar een proces waarbij de initiatiefnemer van een ruimtelijk plan en de waterbeheerder met elkaar in gesprek gaan voorafgaand aan de vaststelling van het plan. De watertoets bestaat uit twee onderdelen:

* de verplichting aan initiatiefnemers van ruimtelijke plannen om de waterbeheerder vroegtijdig in de planvorming te betrekken, en

* de verplichting aan initiatiefnemers van ruimtelijke plannen om in hun plan verantwoording af te leggen over de manier waarop omgegaan is met de inbreng van de waterbeheerder. Dit laatste gebeurt doorgaans in de waterparagraaf bij het betreffende plan.

*Beleid waterschap Vallei en Veluwe*

In het Waterbeheerprogramma 2016 \- 2021 heeft waterschap Vallei en Veluwe tactische doelen geformuleerd. Per jaarplan geeft het waterschap concreet invulling aan de daadwerkelijke realisatie van deze doelen. Daarnaast heeft het waterschap de Keur met de Algemene â en Beleidsregels van Waterschap Vallei en Veluwe vastgesteld. Alle handelingen in of nabij een waterstaatswerk worden hieraan getoetst. In de Het Algemene beleidsregels (3e wijziging, 2017\) bij de Keur 2013 wordt ten doel gesteld dat een uitbreiding van het verhard oppervlak in principe, vanuit waterhuishoudkundig oogpunt, waterbalans neutraal moet plaatsvinden.

Voor ruimtelijke ontwikkelingen gelden op basis van beleid bovengenoemd beleid de volgende uitgangspunten:

* Hemelwater wordt op basis van de trits 'vasthouden\-bergen\-afvoeren' zoveel mogelijk ter plaatse vastgehouden. Wanneer lozen in de bodem redelijkerwijs niet mogelijk is kan geloosd worden op oppervlaktewater. Lozen op de riolering is in principe niet toegestaan;

* Afvalwater niet zijnde 'schoon' hemelwater aansluiten op het riool;

* Houdt bij het ontwerp rekening met de gemiddelde hoogste grondwaterstand;

* De ontwikkeling dient in de gebruiksfase grondwaterneutraal te zijn. Structurele drainage of andere middelen om grondwater af te voeren zijn in principe niet toegestaan;

* Geen uitlogende materialen gebruiken op plaatsen die in contact kunnen komen met (grond)water;

Er is sprake van een vrijstelling van het compenseren van de toename van verhard oppervlak als de toename minder is dan 1\.500 mÂ² in stedelijk gebied. In landelijk gebied geldt deze vrijstelling ook, tenzij de afvoer niet plaatsvindt in een oppervlaktelichaam met de aanduiding 'water met natuurfunctie zijnde Hen\-Sed water' op de natuurkaart behorende bij de Algemene Regels van de Keur. Dan is er sprake van een vrijstelling bij een toename van het verhard oppervlak van minder dan 4\.000 mÂ².

**Planspecifiek**

Voor dit plan is de digitale watertoets ingevuld. Het resultaat hiervan is toegevoegd als bijlage 3. Hieruit blijkt dat er geen (beschermingszones van) beschermde waterkeringen/watergangen in het plangebied liggen. Op basis daarvan adviseert het Waterschap positief over het plan. De woningen in het plangebied worden aangesloten op het bestaande gescheiden rioolsysteem in de wijk.

Het plangebied ligt nabij een A\-watergang met berschermingszones. Indien er activiteiten plaatsvinden in de beschermingszones van de A\-watergang zal nader worden afgestemd met het waterschap in het kader van de Keur. Ook bouwactiviteiten zoals opslag dienen te worden afgestemd met het waterschap, mogelijk via een watervergunning.

Voor de verdere uitwerking en concretisering van de beoogde ontwikkeling, geeft het waterschap aan dat rekening gehouden moet worden met een aantal aandachtspunten voor water met betrekking tot het vasthouden, bergen en afvoeren van water en grondwaterneutraal bouwen.

Het initiatief is hiermee uitvoerbaar op het gebied van water.

#### 4\.3 Ecologie

Bij ruimtelijke ingrepen dient rekening te worden gehouden met de natuurwaarden ter plaatse. Per 01\-01\-2017 zijn de Natuurbeschermingswet 1998, de Flora en faunawet en de Boswet opgegaan in de nieuwe Wet natuurbescherming. De Wet natuurbescherming beschermt natuurgebieden, inheemse soorten en het bosopstanden in Nederland.

*Gebiedsbescherming*

In de Wet natuurbescherming worden de zogenoemde Natura 2000\-gebieden beschermd. Natura 2000 is de overkoepelende naam voor gebieden die worden beschermd vanuit de Vogel\- en Habitatrichtlijn. Volgens deze Europese richtlijnen moeten lidstaten specifieke diersoorten en hun natuurlijke leefomgeving (habitat) beschermen om de biodiversiteit te behouden. Natura 2000\-gebieden kennen een zogenaamde 'externe werking'. Dit betekent dat ontwikkelingen die buiten de begrenzing van de Natura 2000\-gebieden gelegen zijn, ook getoetst moeten worden of er significant negatieve effecten optreden op het betreffende gebied.

*Soortenbescherming*

Een hoofdstuk in de Wet natuurbescherming regelt de bescherming van de in het wild voorkomende inheemse planten en dieren: de soortenbescherming. De wet richt zich vooral op het in stand houden van populaties van soorten die bescherming behoeven. In de wet zijn algemene en specifieke verboden vastgelegd ten aanzien van beschermde dier\- en plantensoorten. Bekeken moet worden in hoeverre ruimtelijke plannen negatieve gevolgen hebben op beschermde dier\- en plantensoorten en of er compenserende of mitigerende maatregelen genomen moeten worden. De wet geeft de mogelijkheid aan provincies om voor een bepaald aantal soorten via een verordening een algemene vrijstelling op bepaalde verbodsbepalingen te geven.

Daarnaast geldt voor iedereen in Nederland altijd, dus ook los van het voorliggende beoogde ruimtelijke project, dat de zorgplicht nageleefd moet worden bij het verrichten van werkzaamheden. Voor menige soort geldt dat indien deze zorgplicht nagekomen wordt een bepaald beoogd project uitvoerbaar is.

**Planspecifiek**

*Gebiedsbescherming*

Om de gevolgen van gebiedsbescherming te beoordelen is de website synbiosys.alterra.nl/natura2000 geraadpleegd. Bijgevoegd een screenshot van die website waarbij alle raadpleegbare gebieden zijn 'aangevinkt'. In de omgeving van het plangebied is het dichtstbijzijnde Natura 2000\-gebied de 'Veluwe'. Dit gebied ligt op ruim 1 kilometer van het plangebied. Door de geringe omvang van de ontwikkeling (het realiseren van 8 woningen, gasloos gebouwd) en de afstand tot het te beschermen gebied, kan het optreden van significante negatieve effecten worden uitgesloten. Om het effect van stikstofuitstoot door het plan te bepalen is een voortoets stikstofdepositie uitgevoerd (zie bijlage 4). Hieruit blijkt dat als gevolg van de ontwikkelingen in het plangebied waarvoor de berekeningen zijn uitgevoerd de stikstofdepositie op de Natura

2000\-gebieden zowel in de gebruiksfase als in de aanlegfase niet hoger is dan 0,00 mol/ha/j. Er is dus geen

sprake van significante effecten op beschermde Natura 2000 gebieden, het aanvragen van een Wnb\-

vergunning is daarom niet nodig voor dit project.

![afbeelding "i_NL.IMRO.0269.WZ122-VG01_0009.png"](i_NL.IMRO.0269.WZ122-VG01_0009.png)

Ligging plangebied ten opzichte van Natura 2000\-gebieden

*Soortenbescherming*

Onderhavig plan betreft de bouw van 8 woningen. Het plangebied ligt in een nieuwbouwwijk en betreft nu een grasveld met reeds een woonbestemming. Het is niet aannemelijk dat de locatie een essentiÃ«le betekenis heeft voor beschermde soorten. Tijdens de werkzaamheden dient de Algemene zorgplicht voor flora en fauna in acht te worden genomen.

De uitvoerbaarheid van het initiatief voor ecologie is hiermee aangetoond.

#### 4\.4 Verkeer

Onderdeel van goede ruimtelijke ordening is het effect van een beoogd nieuw project op de verkeersstructuur. Het plangebied ligt in de bebouwde kom in een 30 km zone. Het initiatief betreft de bouw van 8 woningen. De woningen worden met een eigen inrit ontsloten via de Noordsingel. Het aantal verkeersbewegingen zal met het plan iets toenemen, maar niet in die mate dat het problemen zou kunnen opleveren. De Noordsingel en omliggende wegen hebben voldoende capaciteit om deze beperkte verkeerstoename op te vangen.

Wat betreft parkeren dient te worden voldaan aan de parkeernormen uit de Parkeernota 2014 van de gemeenten Oldebroek, Nunspeet, Hattem en Elburg, waarbij de maximale parkeerkencijfers (schil centrum) van de CROW\-publicatie 317 als norm worden gehanteerd. Voor twee\-onder\-een\-kapwoningen in een weinig stedelijk gebied, is de maximale parkeernorm 2,4 per woning. Voor voorliggend plan is de totale parkeerbehoefte 8 x 2,4 \= 19,2\. In het plangebied is bij elke woning ruimte om op eigen terrein 2 auto's te parkeren. Dan zouden er nog 3,2 parkeerplaatsen (19,2 \- 16\) moeten zijn in de openbare ruimte. Hiervoor liggen langs de Noordsingel voldoende langsparkeerplaatsen.

Het initiatief is uitvoerbaar vanuit het aspect verkeer.

#### 4\.5 Cultuurhistorie en archeologie

In elk bestemmingsplan moet een beschrijving worden opgenomen van de wijze waarop met de in het gebied aanwezige cultuurhistorische waarden wordt omgegaan. Denk aan aanwezige monumenten, historische gebieden, kenmerkende (straat)beelden en landschapselementen. Bij het maken van plannen kan ook (weer) rekening gehouden worden met al deze elementen die er vroeger wel waren maar nu niet meer. Een bijzonder onderdeel van cultuurhistorie is archeologie.

*Cultuurhistorie*

Het belang van cultuurhistorie is wettelijk vastgelegd in het Besluit ruimtelijke ordening. Het Besluit geeft aan dat âeen beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehoudenâ in het bestemmingsplan opgenomen moet worden. Het voornaamste doel hiervan is om het cultuurhistorische karakter van Nederland op gebiedsniveau te behouden en te versterken.

*Archeologie*

De bescherming van archeologische waarden bij ruimtelijke ontwikkelingen is geregeld in de Erfgoedwet. De essentie van de wettelijke bescherming is dat archeologische resten zoveel mogelijk in de bodem bewaard blijven. Bij ruimtelijke plannen geldt de verplichting om rekening te houden met bekende en te verwachten archeologische waarden. Indien ingrepen gepaard gaan met een verstoring van de bodem, kan het nodig zijn om nader onderzoek te doen, zodat \- waar nodig \- de archeologische waarden veiliggesteld kunnen worden en/of het plan aangepast kan worden. De verantwoordelijkheid voor archeologische waarden ligt bij de gemeente.

Op basis van artikel 5\.10 van de Erfgoedwet zijn mogelijke (toevals)vondsten bij het verrichten van werkzaamheden in de bodem altijd beschermd. Er geldt een meldingsplicht bij het vinden van (mogelijke) waardevolle zaken.

**Planspecifiek**

*Cultuurhistorie*

Het plangebied betreft nu een grasveld in een nieuwbouwwijk. Op de locatie is geen sprake van specifieke cultuurhistorische waarden. Ook in de directe omgeving van het plangebied bevinden zich geen cultuurhistorisch waardevolle objecten waar het initiatief een effect op kan hebben.

*Archeologie*

Op de onderstaande afbeelding is een uitsnede van de archeologische beleidskaart van de gemeente Oldebroek weergegeven. Hierop is te zien dat in het plangebied een middelhoge archeologische verwachtingswaarde geldt. Hierbij geldt een onderzoeksplicht bij ruimtelijke ontwikkelingen met een verstoringsoppervlak groter dan 500 m2 en dieper dan 50 centimeter onder het maaiveld.

In voorliggend plan wordt daarom de dubbelbestemming 'Waarde \- Archeologie' overgenomen.

![afbeelding "i_NL.IMRO.0269.WZ122-VG01_0010.png"](i_NL.IMRO.0269.WZ122-VG01_0010.png)

Uitsnede archeologische beleidskaart gemeente Oldebroek

Het initiatief is uitvoerbaar vanuit de aspecten cultuurhistorie en archeologie.

#### 4\.6 Kabels en leidingen

In het kader van het bestemmingsplan dient rekening te worden gehouden met de aanwezigheid van ondergrondse planologisch relevante leidingen (hoofdtransportleidingen). Indien daartoe aanleiding bestaat dient rondom een leiding een zone te worden aangegeven waarbinnen mogelijke beperkingen gelden.

*Kabels en niet\-planologisch relevante leidingen*

Bij de aanvraag van een omgevingsvergunning wordt de wettelijk verplichte KLIC\-melding uitgevoerd. Een dergelijke melding zorgt ervoor dat netbeheerders van kabels en leidingen een melding krijgen van geplande werkzaamheden in de ondergrond. Aan de hand van de melding sturen netbeheerders tekeningen naar de aanvrager. De tekeningen kunnen vervolgens gebruikt worden om na te gaan of er kabels en leidingen aanwezig zijn op de plaats waar gegraven gaat worden. Tijdens het bouwrijp maken van het plangebied worden deze bestaande kabels en leidingen verwijderd dan wel omgelegd.

**Planspecifiek**

In overhavig plangebied of in de nabijheid hiervan bevinden zich geen aardgastransportleidingen, hoogspanningsleidingen, watertransportleidingen of straalverbindingen. Ook rioolleidingen leiden voor dit plan niet tot belemmeringen. Geconcludeerd wordt dat er in en nabij het plangebied geen planologisch relevante leidingen en/of verbinden aanwezig zijn.

Het initiatief is uitvoerbaar met betrekking tot kabels en leidingen.

#### 4\.7 Economische uitvoerbaarheid

Bij de voorbereiding van een bestemmingsplan dient, op grond van artikel 3\.1\.6 lid 1, sub f van het Bro, onderzoek plaats te vinden naar de (economische) uitvoerbaarheid van het plan. In principe dient bij vaststelling van een ruimtelijk besluit tevens een exploitatieplan vastgesteld te worden om verhaal van plankosten zeker te stellen. Op basis van 'afdeling 6\.4 grondexploitatie', artikel 6\.12, lid 2 van de Wro kan de gemeenteraad bij het besluit tot vaststelling van het bestemmingsplan echter besluiten geen exploitatieplan vast te stellen indien:

* het verhaal van kosten van de grondexploitatie over de in het plan of besluit begrepen gronden anderszins verzekerd is;

* het bepalen van een tijdvak of fasering als bedoeld in artikel 6\.13, eerste lid, onder c, 4Â°, onderscheidenlijk 5Â°, niet noodzakelijk is;

* het stellen van eisen, regels, of een uitwerking van regels als bedoeld in artikel 6\.13, tweede lid, onderscheidenlijk b, c of d, niet noodzakelijk is.

**Planspecifiek**

De ontwikkelingskosten komen geheel voor rekening van de gemeente en hiervoor is ruimte aanwezig in de exploitatie voor dit gebied.

Op basis van het bovenstaande kan geconcludeerd worden dat het plan economisch uitvoerbaar is.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan is opgezet volgens de in de Wet ruimtelijke ordening opgenomen standaardvorm van de Standaard Vergelijkbare Bestemmingplannen 2012 (SVBP 2012\).

Het bestemmingsplan bestaat uit een verbeelding, planregels en een toelichting. De verbeelding en de planregels vormen samen het juridisch bindende gedeelte van het bestemmingsplan. Beide planonderdelen dienen in onderlinge samenhang te worden bezien en toegepast. Op de verbeelding zijn de bestemmingen aangewezen. Aan deze bestemmingen zijn bouwregels en regels betreffende het gebruik gekoppeld.

De toelichting heeft geen rechtskracht, maar is wel een belangrijk onderdeel van het plan. De toelichting geeft een weergave van de beweegredenen, de onderzoeksresultaten en de beleidsuitgangspunten die aan dit plan ten grondslag liggen. De toelichting is van wezenlijk belang voor een juiste interpretatie en toepassing.

Daarnaast maken ook eventuele bijlagen onlosmakelijk onderdeel uit van het bestemmingsplan.

**Verbeelding**

De verbeelding is een digitale kaart, waarop bestemmingen en aanduidingen zijn weergegeven. Aanduidingen worden gebruikt om bepaalde zaken specifieker te regelen, bijvoorbeeld in de vorm van gebiedsaanduidingen, bouwaanduidingen, bouwvlakken, functieaanduidingen etc.

Voor de analoge verbeelding is gebruik gemaakt van een digitale ondergrond (Grootschalige Basiskaart en/of kadastrale kaart). Daar waar een verschil is tussen de digitale en de analoge verbeelding, is de digitale versie leidend.

**Regels**

De planregels zijn standaard onderverdeeld in vier hoofdstukken.

* Hoofdstuk I : Inleidende regels, deze bevatten de begrippen en wijze van meten;

* Hoofdstuk II: Bestemmingsregels, dit zijn de verschillende bestemmingen op alfabetische volgorde. De regels bevatten een bestemmingsomschrijving en regels voor het bouwen en het gebruik.

* Hoofdstuk III: Algemene regels, dit zijn regels die gelden voor alle bestemmingen. Dit zijn onder meer (mogelijke) flexibiliteitsbepalingen in de vorm van wijzigings\- en afwijkingsbevoegdheden.

* Hoofdstuk IV: Overgangs\- en slotbepalingen.

#### 5\.2 Wijze van bestemmen

In voorliggend bestemmingsplan is aangesloten bij de plansystematiek van het bestemmingsplan "Wezep Noord 2009", vastgesteld op 16 november 2010\.

Voorliggend bestemmingsplan bevat de volgende bestemmingen:

* De bestemming 'Tuin' voor de voorerven van de woningen en het zijerf van de meest oostelijke woning.

* De bestemming 'Wonen \- 7' voor het realiseren van de woningen. Voor de situering van de woningen zijn bouwstroken opgenomen. Woningen mogen vrijstaand of halfvrijstaand worden gebouwd.

* De dubbelbestemming 'Waarde \- Archeologie' voor het behoud, het herstel en de ontwikkeling van de te verwachten archeologische waarden.

##### 5\.2\.1 Overige regelingen

In dit bestemmingsplan worden de gronden in het plangebied voor Ã©Ã©n doeleinde bestemd. Daarbij worden regels gegeven voor het gebruik van de gronden en van de daarop voorkomende bouwwerken en gebouwen, voor zover dat in het belang van een goede ruimtelijke ordening nodig is. Het college kan binnen de grenzen die in het plan zijn aangegeven, bij een omgevingsvergunning afwijken van de bouwregels en/of van de specifieke gebruiksregels. Een bestemmingsplan bevat niet alle regels die het bouwen op en het gebruik van de grond regelen. Zo zijn er bijvoorbeeld nog andere gemeentelijke verordeningen, de milieuwetten en de waterschapskeur, waarin eisen en beperkingen kunnen voorkomen, waarover het bestemmingsplan zich niet uitspreekt. Bij een procedure waarbij vergunningen (bijvoorbeeld een omgevingsvergunning voor het bouwen) worden verleend, kunnen die andere regels beperkingen opleggen op andere gronden dan planologische.

##### 5\.2\.2 Overgangsrecht

Het overgangsrecht geldt voor bouwwerken die ooit met een bouwvergunning of een melding zijn gebouwd, of een gebruik dat ooit is toegestaan, maar die nu vanwege een bestemmings\- of beleidswijziging onder het overgangsrecht zijn gebracht. Het overgangsrecht is er op gericht dat deze bouwwerken uiteindelijk zullen

verdwijnen of het gebruik ervan wordt beÃ«indigd, zodat de situatie in overeenstemming komt met de gegeven bestemming. In beginsel mogen de bouwwerken die onder het overgangsrecht vallen, slechts in

ondergeschikte mate gedeeltelijk worden vernieuwd en veranderd. Meestal is dat een eenmalige handeling aan het bouwwerk. Het is niet mogelijk om hiermee geheel of in stappen tot een nieuw bouwwerk te komen.

##### 5\.2\.3 Handhaving

Uit de jurisprudentie zoals die door de Afdeling Bestuursrechtspraak van de Raad van State is gevormd, blijkt dat de gemeente haar handhavingstaak serieus moet nemen. Handhaving is een verplichting, waarvan alleen mag worden afgezien als er concreet zicht is op legalisatie van de overtreding, dan wel als handhaving zodanig onevenredig is in verhouding tot de daarmee te dienen belangen dat van optreden in die concrete situatie behoort te worden afgezien. In de gemeentelijke beleidsnota 'Integrale handhaving gemeente Oldebroek 2015' neemt naleving van bestemmingsplannen een belangrijke plaats in. Handhaving is voor de gemeente meer dan alleen met bestuurlijke sancties optreden tegen overtredingen. Er wordt ook grote waarde gehecht aan preventie door middel van communicatie en voorlichting naar burgers en bedrijven, advisering, stimulering, toezicht en zichtbaar optreden.

Daar waar overtredingen worden geconstateerd, treedt de gemeente zo vroeg mogelijk op. Als de overtreder de overtreding niet vrijwillig beÃ«indigt, dan maakt de gemeente gebruik van de haar ter beschikking staande handhavingsinstrumenten. Van handhaving kan alleen worden afgezien in situaties waarin dit op grond van de jurisprudentie is toegelaten.

Blijkens de Wet algemene bepalingen omgevingsrecht is het verboden om gronden en bouwwerken te gebruiken in strijd met een bestemmingsplan. Een overtreding hiervan is een strafbaar feit. Strafrechtelijk optreden is complementair op bestuursrechtelijke handhaving en kan met name ingezet worden bij overtredingen waarvan de gevolgen niet ongedaan gemaakt kunnen worden. Een voorbeeld hiervan is het kappen van houtwallen. Ook bij overtredingen die zich telkens weer herhalen en bij kortdurende overtredingen is deze aanpak wenselijk.

Met dit hoofdstuk is voldaan aan artikel 3\.1\.3 van het Bro.

### Hoofdstuk 6 Procedure

#### 6\.1 Algemeen

De procedures voor de vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd, alvorens een ontwerpplan ter visie gelegd kan worden. Met betrekking tot de inspraak bevat de Wro geen

procedureregels en is in de Wro zelf niet verplicht gesteld.

De gemeentelijke inspraakverordening bepaalt dat het bestuursorgaan zelf kan besluiten of inspraak wordt verleend bij de voorbereiding van gemeentelijk beleid. Met betrekking tot het voorliggende plan wordt geen formele inspraakprocedure gevolgd.

Een ontwerpbestemmingsplan dient conform afdeling 3\.4 Awb gedurende 6 weken ter inzage gelegd te worden. Hierbij is er de mogelijkheid voor een ieder om zienswijzen in te dienen op het plan. Na vaststelling door de Raad wordt het vaststellingsbesluit bekend gemaakt. Het bestemmingsplan ligt na bekendmaking 6 weken ter inzage. Gedurende deze termijn is er de mogelijkheid voor belanghebbenden beroep in te dienen bij de Afdeling bestuursrechtspraak Raad van State. Het bestemmingsplan treedt vervolgens daags na afloop van de tervisielegging in werking als er geen beroep is ingesteld. Is er wel beroep ingesteld dan treedt het bestemmingsplan ook in werking, tenzij naast het indienen van een beroepschrift ook om een voorlopige voorziening is gevraagd. De schorsing van de inwerkingtreding eindigt indien de voorlopige voorziening wordt afgewezen. De procedure eindigt met het besluit van de Afdeling bestuursrechtspraak van de Raad van State.

#### 6\.2 Verslag vooroverleg ex artikel 3\.1\.1 Bro

Bij de voorbereiding van een bestemmingsplan moet in het kader van het overleg als bedoeld in art. 3\.1\.1 van het Bro overleg worden gepleegd met de besturen van betrokken gemeenten en waterschappen en met die diensten van provincie en rijk die betrokken zijn bij de zorg voor de ruimtelijke ordening of belast zijn met de behartiging van belangen die in het plan in het geding zijn.

Gelet op de aard van dit plan, het betrekken van een beoogde groenstrook bij de woonbestemming, in een bestaande woonwijk, is afgezien van vooroverleg met de provincie in het kader van artikel 3\.1\.1 Bro. Het waterschap is middels de digitale watertoets op de hoogte gesteld van het plan op 21 augustus 2019\.

#### 6\.3 Verslag inspraak ex artikel 3\.1\.6 Bro

De gemeentelijke inspraakverordening bepaalt dat het bestuursorgaan Gelet op het gegeven dat het een beperkte herontwikkeling is van bestaande bouwrecht (van 6 naar 8 woningen) en daar de omwonenden al geÃ¯nformeerd zijn over dit plan is afgezien van formele inspraak ex artikel 3\.1\.6 Bro.

#### 6\.4 Verslag zienswijzen

Het ontwerpbestemmingsplan ingevolge artikel 3\.8 van de Wet ruimtelijke ordening heeft vanaf woensdag 1 april 2020 tot en met dinsdag 12 mei 2020 voor een periode van zes weken voor een ieder ter inzage gelegen. Van de mogelijkheid om gedurende de genoemde termijn bij de gemeenteraad een zienswijze over het ontwerpbestemmingsplan naar voren te brengen is geen gebruik gemaakt.