xml version\="1\.0" encoding\="UTF\-8"?

Vosbergerlaan 20 te Eelde: Toelichting

direct naar inhoud van Toelichting

Vosbergerlaan 20 te Eelde

=========================

Toelichting

-----------

| Plan: | Vosbergerlaan 20 te Eelde |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1730\.BPVosbergln20Eelde\-0401 |

* Toelichting

* Bijlagen toelichting

* Regels

* Bijlagen regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Planbeschrijving

+ 2\.1 Huidige situatie plangebied

+ 2\.2 Toekomstige situatie plangebied

* Hoofdstuk 3 Beleid

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Omgevingsaspecten

+ 4\.1 Archeologie en cultuurhistorie

+ 4\.2 Bodem

+ 4\.3 Ecologie

+ 4\.4 Externe veiligheid

+ 4\.5 Geluid

+ 4\.6 Luchtkwaliteit

+ 4\.7 Milieuzonering

+ 4\.8 Water

+ 4\.9 Verkeer en parkeren

+ 4\.10 M.e.r.\-beoordeling

* Hoofdstuk 5 Juridische vormgeving

+ 5\.1 Algemeen

+ 5\.2 Plansystematiek

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Maatschappelijke uitvoerbaarheid

### Hoofdstuk 1 Inleiding

#### 1\.1 Aanleiding

De initiatiefnemer heeft het voornemen om de huidige woning aan de Vosbergerlaan 20 te Eelde te slopen en op deze locatie twee nieuwe levensloopbestendige woningen te realiseren. De huidige woning is in de loop der jaren meerdere keren verbouwd, is zeer onderhoudsgevoelig en is niet levensloopbestendig. Om op de huidige locatie te kunnen blijven wonen is het voor de initiatiefnemer noodzakelijk om een levensloopbestendige woning te bouwen.

Op grond van de vigerende beheersverordening Eelde\-Paterswolde is deze ontwikkeling niet toegestaan. Door dit bestemmingsplan wordt de vigerende woonbestemming gewijzigd waardoor een extra woning kan worden gebouwd.

#### 1\.2 Ligging plangebied

Het perceel Vosbergerlaan 20 te Eelde heeft een omvang van circa 1\.560 m2 en ligt aan de rand van het dorp. Het plangebied bestaat voor het grootste gedeelte uit grasland met een aantal bomen. Aan de achterzijde van het perceel is de bestaande woning gesitueerd. De ligging en begrenzing van het perceel is aangegeven op de onderstaande afbeelding.

![afbeelding "i_NL.IMRO.1730.BPVosbergln20Eelde-0401_0001.jpg"](i_NL.IMRO.1730.BPVosbergln20Eelde-0401_0001.jpg)

Afbeelding 1\. Ligging en begrenzing plangebied (bron: pdokviewer.pdok.nl, d.d. 16 \-07\-2019\)

#### 1\.3 Geldend bestemmingsplan

De vigerende planologisch\-juridische regeling voor het plangebied is neergelegd in de beheersverordening Eelde \- Paterswolde (vastgesteld op 19 juni 2018\). Het plangebied heeft op basis van deze beheersverordening de enkelbestemming 'Woongebied' en de dubbelbestemmingen 'Waarde \- Cultuurhistorie', 'Waarde \- Archeologie 2' en 'Waarde \- Archeologische verwachting 2'.

Binnen de huidige planologisch\-juridische regeling is het niet mogelijk om de voorgenomen ontwikkeling te realiseren. Om medewerking te kunnen verlenen aan de ontwikkeling, dienen de bijbehorende bouwregels van de enkelbestemming te worden aangepast.

#### 1\.4 Leeswijzer

In het volgende hoofdstuk wordt de huidige en toekomstige situatie van het plangebied omschreven. Vervolgens komt in hoofdstuk 3 het ruimtelijk beleid van het Rijk, de provincie Drenthe en gemeente Tynaarlo aan de orde. De resultaten van diverse onderzoeken komen in hoofdstuk 4 aan bod. Hoofdstuk 5 gaat in op de juridische vormgeving van het plan. Ten slotte gaat hoofdstuk 6 kort in op de economische en maatschappelijke uitvoerbaarheid van het plan.

### Hoofdstuk 2 Planbeschrijving

#### 2\.1 Huidige situatie plangebied

Het plangebied is gelegen aan de Vosbergerlaan te Eelde. Binnen het plangebied is Ã©Ã©n woning gelegen. De woning staat ver van de weg en heeft een grote voortuin met opgaand groen. Een klein deel van het plangebied bestaat uit verharding. Aan de achterzijde van het perceel is een begraafplaats gelegen. De overige omgeving bestaat uit woningen.

#### 2\.2 Toekomstige situatie plangebied

Zoals in de inleiding al staat omschreven bestaat het voornemen om de huidige bebouwing te slopen en twee levensloopbestendige woningen binnen het plangebied te realiseren. Derhalve zal het perceel (kadastraal) worden gesplitst. De vervangende nieuwbouw op het perceel maakt het mogelijk om de bestaande stedenbouwkundige structuur ter plaatse te verbeteren. In de Vosbergerlaan is over het algemeen sprake van een relatief smalle verkavelingsstructuur. Door de nieuwe invulling van het perceel, met twee woningen, zal een betere structuur van de straat ontstaan. Daarnaast maakt een herbouw op het perceel het voor de initiatiefnemer mogelijk om levensloopbestendig te bouwen. Dit geeft de initiatiefnemer de mogelijkheid om in deze omgeving te blijven wonen.

Voor de kavel is een schetsplan ontwikkeld, dat passend is in de omgeving en waarbij beide woningen op elkaar zijn afgestemd. De woningen hebben een oppervlakte van maximaal 200 m2 en bestaan uit een kap met aan de achterzijde een bijgebouw met platdak. De nokrichting van de woningen staat haaks op de Vosbergerlaan.

Op de navolgende afbeeldingen is de toekomstige situatie weergegeven.

![afbeelding "i_NL.IMRO.1730.BPVosbergln20Eelde-0401_0002.png"](i_NL.IMRO.1730.BPVosbergln20Eelde-0401_0002.png)

Afbeelding 2\. Nieuwe situatie (bron: Bouwmenu)

![afbeelding "i_NL.IMRO.1730.BPVosbergln20Eelde-0401_0003.jpg"](i_NL.IMRO.1730.BPVosbergln20Eelde-0401_0003.jpg)

Afbeelding 3\. Impressie voorzijde (bron: Bouwmenu)

![afbeelding "i_NL.IMRO.1730.BPVosbergln20Eelde-0401_0004.jpg"](i_NL.IMRO.1730.BPVosbergln20Eelde-0401_0004.jpg)

Afbeelding 4\. Impressie achterzijde (bron: Bouwmenu)

Voor het ontwerp is een beeldkwaliteitsplan opgesteld. Deze is als bijlage Beeldkwaliteitsplan bij de regels opgenomen. Het doel van het beeldkwaliteitsplan is om eenheid te creÃ«ren in de straat en te zoeken naar een oplossing waarbij de ruimtelijke structuur in de straat minimaal gelijkwaardig blijft en bij voorkeur verbetert. Hierbij wordt aandacht besteed aan de aansluiting op het lint en wordt een samenhang met het tegenover gelegen De Zonnehorst gezocht. Het uiteindelijke bebouwingsbeeld zal aansluiten op de sfeer in deze straat.

Parkeren gebeurt op eigen erf en de perceelgrens wordt voorzien van een heg. In de nieuwe situatie worden de volumes een aantal meter teruggelegd ten opzichte van de aangrenzende panden, waarbij een verspringing ontstaat in de rooilijn en waarbij de beschreven subruimte in relatie met de Zonnehorst in stand blijft. De detaillering van de woning sluit aan op de bestaande woningen in de straat. Hetzelfde geldt voor het materiaal en kleurgebruik. Tot slot worden de woningen haaks gesitueerd op de doorgaande weg, zodat deze aansluiten op de bestaande bebouwingsstructuur. De korrelgrootte, dakvorm, goot en nokhoogte sluit ook aan bij de bestaande parcellering en bebouwing.

### Hoofdstuk 3 Beleid

#### 3\.1 Rijksbeleid

##### 3\.1\.1 Structuurvisie infrastructuur en Ruimte

De Structuurvisie Infrastructuur en Ruimte (SVIR) geeft een totaalbeeld van het ruimtelijk en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties. De SVIR vervangt de Nota Ruimte, de Structuurvisie Randstad 2040, de Nota Mobiliteit, de Mobiliteits\-Aanpak en de Structuurvisie voor de Snelwegomgeving. Tevens vervangt het de ruimtelijke doelen en uitspraken in de volgende documenten: PKB Tweede structuurschema Militaire terreinen, de agenda landschap, de agenda Vitaal Platteland en Pieken in de Delta.

In de SVIR schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Het ruimtelijke\- en mobiliteitsbeleid wordt meer aan provincies en gemeenten overgelaten. Hieronder valt bijvoorbeeld het landschapsbeleid. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid. Tot 2028 heeft het kabinet in de SVIR drie Rijksdoelen geformuleerd:

* de concurrentiekracht vergroten door de ruimtelijk\-economische structuur van Nederland te versterken. Dit betekent bijvoorbeeld een aantrekkelijk (internationaal) vestigingsklimaat;

* de bereikbaarheid verbeteren;

* zorgen voor een leefbare en veilige omgeving met unieke natuurlijke en cultuurhistorische waarden.

De provincies en gemeenten krijgen in het nieuwe ruimtelijke beleid en mobiliteitsbeleid meer bevoegdheden. Bijvoorbeeld op het gebied van landschappen, verstedelijking en het behoud van groene ruimte. Provincies en gemeenten zijn volgens het kabinet beter op de hoogte van de situatie in de regio en de vraag van bewoners, bedrijven en organisaties. Daardoor kunnen zij beter afwegen wat er in een gebied moet gebeuren. Het opstellen van dit bestemmingsplan past in die lijn.

##### 3\.1\.2 Ladder voor duurzame verstedelijking

De Ladder voor duurzame verstedelijking (hierna: Ladder) is een instrument voor efficiÃ«nt ruimtegebruik, met een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt. Bij besluit van 28 augustus 2012 is de Ladder toegevoegd aan artikel 3\.1\.6 van het Besluit ruimtelijke ordening (Bro) en vervolgens op 1 oktober 2012 in werking getreden. Op 1 juli 2017 is het Bro gewijzigd, waarbij een nieuwe Laddersystematiek geldt.

De Ladder staat als instrument niet op zichzelf, maar geeft mede vorm aan de systeem\-verantwoordelijkheid van de minister van Infrastructuur en Waterstaat voor een goede ruimtelijke ordening. Deze verantwoordelijkheid brengt met zich mee, dat de minister er voor zorgt dat decentrale overheden over de juiste instrumenten kunnen beschikken voor een zorgvuldige benutting van de ruimte. Hieronder wordt begrepen het voorkomen van overprogrammering, het faciliteren van groei, het anticiperen op stagnatie en het leefbaar houden van krimpregio's.

In dit bestemmingsplan is er vanuit gegaan dat een dergelijke 'nieuwe stedelijke ontwikkeling' zoals bedoeld in het Bro zich hier niet voordoet. De Afdeling bestuursrechtspraak van de Raad van State beschouwt de bouw van een tweetal woningen (waarvan Ã©Ã©n ter vervanging van een bestaande woning) niet als een 'nieuwe stedelijke ontwikkeling'. Een nadere toets aan de Ladder is derhalve niet aan de orde.

#### 3\.2 Provinciaal beleid

##### 3\.2\.1 Omgevingsvisie en Provinciale Omgevingsverordening Drenthe

Provinciale Staten hebben op 3 oktober 2018 de Omgevingsvisie Drenthe 2018 vastgesteld. Dit betreft een revisie van de Omgevingsvisie 2014\. Voor de revisie is een nadere verkenning en duiding voor de thema's energie, stedelijke ontwikkeling en vrijetijdseconomie uitgevoerd. Daarnaast zijn de teksten (beperkt) aangepast, vanwege voortschrijdend inzicht, waar dit de werkbaarheid van het document ten goede komt of waar thematische uitwerking van beleid is vastgesteld.

De Omgevingsvisie is hÃ©t kader voor de ruimtelijk\-economische ontwikkeling van Drenthe. De provincie beschrijft hierin wat de gewenste ruimtelijk\-economische ontwikkeling tot 2030 is.

De missie uit de Omgevingsvisie is het koesteren van de Drentse kernkwaliteiten en het ontwikkelen van een bruisend Drenthe passend bij deze kernkwaliteiten. De kernkwaliteiten zijn rust, ruimte, natuur en landschap, oorspronkelijkheid, naoberschap, menselijke maat, veiligheid en kleinschaligheid (Drentse schaal). In de Omgevingsverordening zijn deze kernkwaliteiten doorvertaald in de thema's: archeologie, aardkundige waarden, cultuurhistorie, landschap, rust en natuur. Om de missie te bereiken, wil de provincie vier robuuste systemen ontwikkelen. Deze vier systemen zijn: het sociaaleconomisch systeem, het watersysteem, het landbouwsysteem en het natuursysteem. Binnen deze systemen staat de ontwikkeling van de hoofdfunctie (respectievelijk wonen en werken, water, landbouw en natuur) voorop. Een robuust systeem wil zeggen dat een verstoring als gevolg van een ontwikkeling geen significante gevolgen heeft voor het functioneren van het systeem. Daarnaast is voor het bereiken van de missie de ruimtelijke kwaliteit van belang. De provincie wil ontwikkelingen stimuleren die een bijdrage leveren aan de ruimtelijke kwaliteit. Deze kwaliteit zit voor de provincie in zorgvuldig gebruikmaken van de ruimte, het behouden en waar mogelijk versterken van kernkwaliteiten en het waarborgen van de kwaliteit van het milieu en de leefomgeving. In de Omgevingsverordening is daarom opgenomen dat uit een ruimtelijk plan moet blijken hoe wordt bijgedragen aan het behoud en de ontwikkeling van de betrokken kernkwaliteiten. Het plan mag daarbij geen activiteiten mogelijk maken die deze kernkwaliteiten significant aantasten. De kernkwaliteiten binnen het plangebied worden hieronder besproken.

*Archeologie*

De provinciale doelstellingen voor archeologie zijn:

* het in de bodem bewaren (behoud âin situâ) van waardevol Drents archeologische erfgoed of \- als dat niet mogelijk is \- het opgraven en duurzaam veiligstellen (behoud âex situâ) van het erfgoed in het Noordelijk Archeologisch Depot in Nuis;

* het op goede wijze uitvoeren van archeologisch onderzoek in het kader van ruimtelijke plannen;

* het vergroten van het draagvlak voor het archeologisch erfgoed;

* het ontsluiten van de âarcheologische verhalen van Drentheâ.

Voor het gehele plangebied geldt het sturingsniveau 'verwachting toetsen door onderzoek'. In gebieden of terreinen met een archeologische verwachting, stuurt de provincie op een goede uitvoering van archeologisch onderzoek. Hieronder vallen alle essen en beekdalen, de Havelterberg en het Drentsche Aa gebied (waartoe het plangebied behoort), verwachte Celtic fields, offerveentjes, een burcht bij Zuidlaren en het vermoede traject van de Prehistorische weg over de Hondsrug. Als hier archeologische waarden worden aangetroffen, verwacht de provincie dat deze door hun ruimtelijke spreiding, samenhang, zeldzaamheid, tijdsdiepte en/of goede fysieke kwaliteit van provinciaal belang zullen zijn.

Op dit punt wordt verwezen naar paragraaf 4\.1\.1. Er is een archeologisch bureau\- en inventariserend veldonderzoek, verkennende fase, uitgevoerd (zie bijlage Archeologisch onderzoek). Omdat met dit onderzoek (en tevens in het verleden) geen archeologische indicatoren zijn gevonden, is de aanwezigheid van archeologische waarden in het plangebied klein. Een archeologisch vervolgonderzoek is daarom niet nodig.

*Aardkundige waarden*

Aardkundige waarden zijn natuurlijke variaties in het aardoppervlak van geomorfologische, geologische, bodemkundige verschijnselen en/of processen die onder andere onder invloed van wind en water gebeuren. Onder aardkundige waarden vallen bijvoorbeeld veentjes, pingoruÃ¯nes, stuwwallen, zandkoppen en (micro en macro)reliÃ«f. Aardkundige waarden die bijdragen aan het specifieke Drentse karakter wil de provincie behouden en waar mogelijk herstellen zonder daarbij het normale landbouwkundig gebruik te belemmeren. Voor de aardkundige waarden worden drie beschermingsniveaus onderscheiden die verschillen in de mate van inzet van de provincie. Het hoge en gemiddelde beschermingsniveau zijn van provinciaal belang. Voor het plangebied geldt een 'generiek beschermingsniveau'.

Op grond van het provinciaal beleid is de initiatiefnemer verantwoordelijk om vroegtijdig in het planproces inzichtelijk te maken op welke wijze de aardkundige kwaliteiten voor nieuwe plannen worden benut. In paragraaf 4\.1\.1 wordt hier nader op ingegaan.

*Cultuurhistorie*

Het provinciale beleid ten aanzien van cultuurhistorie is beschreven in het Cultuurhistorisch Kompas. Hierin staan twee doelstellingen centraal: het herkenbaar houden van de cultuurhistorie en het versterken van de ruimtelijke identiteit. Wat de provincie tot de cultuurhistorie rekent, is vastgelegd in de Cultuurhistorische Hoofdstructuur, zoals deze is weergegeven op de Kernkwaliteitenkaart van de Omgevingsvisie.

Om de cultuurhistorische waarden veilig te stellen en tegelijkertijd ruimte voor ontwikkelingen te bieden, is gekozen voor drie sturingsniveaus. Deze zijn gebiedsgericht toegepast.

* 1\. Respecteren: het waarborgen van de cultuurhistorische samenhang voor de toekomst. Plannen en initiatieven worden beoordeeld op het benutten van de Cultuurhistorische Hoofdstructuur als inspiratiebron.

* 2\. Voorwaarden verbinden: de cultuurhistorische samenhang geldt als randvoorwaarde. Vroegtijdig in het planproces moet inzichtelijk worden gemaakt op welke wijze de cultuurhistorische samenhang als een van de (ruimtelijke) onderleggers voor nieuwe plannen wordt benut.

* 3\. Eisen stellen: de provincie bedingt vanaf het begin een plek in het plan\-vormingsproces en stuurt de ontwikkelingen in de gewenste richting.

Voor het plangebied geldt het niveau 'eisen stellen'. Het Cultuurhistorisch Kompas geeft aan dat het plangebied deel uit maakt van het deelgebied 'Kop van Drenthe'. Bepalend voor dit deelgebied is een gaaf en kleinschalig cultuurlandschap met een duidelijke samenhang in tijd en ruimte. De volgende ambities zijn opgenomen in het Cultuurhistorisch Kompas:

* Het in stand houden van de karakteristiek van het esdorpenlandschap. Deze karakteristiek uit zich in een zichtbare ruimtelijke samenhang tussen esdorp, es, beekdal en veld met bijbehorend microreliÃ«f en beplantingselementen als houtwallen en esrandbosjes. Bovendien kent het esdorpenlandschap een grote tijdsdiepte, wat blijkt uit vele zichtbare en onzichtbare (pre)historische bewoningssporen als nederzettingen, grafmonumenten en celtic fields;

* Het vasthouden en zorgvuldig doorzetten van de ruimtelijke opzet van de esdorpen. Deze opzet wordt getypeerd door een vrije ordening van bebouwing en boerderijen, afwisseling tussen bebouwde plekken en open ruimtes (in het bijzonder de brinken) en doorzichten naar het omliggende buitengebied;

* Het behouden van de openheid van de brede beekdalen, als contrast met hun scherpe begrenzingen in de vorm van houtwallen en bossen;

* Het veiligstellen van de karakteristiek van de randveenontginningen, door het behouden van licht slingerende wegdorpen en verder versterken van de houtwalpatronen en de opstrekkende verkaveling in het buitengebied;

* Het beleefbaar houden van het verschoven lint van Sandebuur â Roderwolde en het lint van Peizerwold en de daaraan gekoppelde reeks van veenterpen als bewoningsflanken van het beekdal van het Peizerdiep;

* Het blijvend zichtbaar onderscheiden van de reeks van landgoederen rond Eelde en Paterswolde. Deze reeks wordt gekenmerkt door een karakteristieke tuin\- en parkaanleg, ingebed in landschappelijke structuren, met een variatie in maat en schaal en een doorlopende afwisseling van open en besloten ruimtes.

Verwezen wordt naar paragraaf 2\.2 van deze toelichting. Daarin is de toekomstige inrichting van het plangebied beschreven. Hiernaast bestaat het plangebied uit bestaand stedelijk gebied en is bij de nieuwe ontwikkeling nadrukkelijk rekening gehouden met de ruimtelijke opzet van de cultuurhistorische waarden en de stedenbouwkundige structuur.

*Landschap*

De kwaliteit en de diversiteit van het Drentse landschap dragen sterk bij aan een aantrekkelijk milieu om in te wonen, te werken en te recreÃ«ren. De identiteit van het Drents landschap wordt bepaald door de ontstaansgeschiedenis van de diversiteit aan landschapstypen. De provincie richt zich op het in stand houden en versterken van het landschap als economisch, ecologisch en cultureel kapitaal.

De provinciale ambitie is een Drents landschap waarin de verscheidenheid in landschapstypen zich blijvend manifesteert. Landschapstypen met de bijbehorende landschapskenmerken moeten in samenhang behouden en versterkt worden. Daarmee wordt gestreefd naar een Drents landschap waarin het grondgebruik, het type natuur en het landschapsbeeld passen bij de ontwikkelingsgeschiedenis van het landschap.

Het plangebied maakt deel uit van het esdorpenlandschap. Van provinciaal belang zijn:

* De essen: deze voor het esdorpenlandschap kenmerkende open ruimtes zijn veelal omgeven met esrandbeplanting;

* De beekdalen: onbebouwd gebied met kleinschalige beplantingsstructuren en beekdal(rand)beplanting;

* De macrogradiÃ«nten: reliÃ«frijke overgangen versterken het contrast tussen landschapstypen en vertegenwoordigen landschappelijke diversiteit.

Het provinciaal beleid is gericht op behoud van de open ruimte en het versterken van esrandbeplanting, het behoud van het onbebouwde karakter en het versterken van karakteristiek beekdal(rand)beplanting en het behoud en versterken van de macrogradiÃ«nten.

Het onderhavig bestemmingsplan bestaat uit bestaand stedelijk gebied. De nieuwe ontwikkeling heeft geen invloed op de bovengenoemde provinciale belangen.

*Conclusie*De kernkwaliteiten worden met de herontwikkeling van het plangebied niet aangetast. Het voornemen past dan ook binnen het provinciale beleid.

#### 3\.3 Gemeentelijk beleid

##### 3\.3\.1 Structuurplan

**Structuurplan Tynaarlo**

De gemeente Tynaarlo heeft voor haar grondgebied een structuurplan opgesteld (vastgesteld 10 oktober 2006\). Het Structuurplan is kaderstellend en initiÃ«rend voor het ruimtelijk beleid. Tevens dient het als communicatiemiddel richting de bevolking inzake toekomstige veranderingen en koersbepaling.

Binnen de beleidsterreinen wonen, archeologie, cultuurhistorie, natuur en landschap en omgevingsveiligheid zijn inmiddels afzonderlijke visies opgesteld. Wat nog relevant is voor het plangebied, komt in het navolgende aan bod.

Wat betreft het thema natuur zet de gemeente in op het instandhouden en versterken van de samenhangende natuurgebieden met een veelheid aan ecologische relaties en uitwisselingen. In paragraaf 4\.3 wordt nader ingegaan op het aspect natuur.

Vooruitlopend op de inwerkingtreding van de nieuwe Omgevingswet is de gemeente Tynaarlo inmiddels gestart met de voorbereidingen voor een nieuwe Omgevingsvisie. Dit document zal de nieuwe beleidskaders gaan vormen voor de fysieke leefomgeving.

##### 3\.3\.2 Structuurvisie Wonen

In augustus 2013 heeft de gemeenteraad van Tynaarlo de Structuurvisie Wonen 2013 vastgesteld. Hierin wordt de visie geschetst op het wonen in de gemeente Tynaarlo tot 2020\. Het woonplan beschrijft dan ook de inzet voor regionale samenwerking, zowel binnen de regio Groningen\-Assen als met de buurgemeenten in de regio Noord Drenthe (regionale woonvisie). Binnen de regio Groningen\-Assen worden regionale bouwprojecten, zoals het in uitvoering zijnde plan Ter Borch in Eelderwolde, gefaciliteerd. De ambitie van deze structuurvisie wonen is om op basis van een goede marktanalyse de bestaande speerpunten van beleid te vertalen naar de huidige marktsituatie. Gestuurd wordt op het tot stand brengen van een evenwichtige toekomstbestendige woningvoorraad die:

* tegemoet komt aan de woonbehoeften van de vergrijzende bevolking;

* goede voorwaarden schept voor het binden van jonge huishoudens voor een zo gemÃªleerd mogelijke bevolkingssamenstelling in dorpen en wijken;

* bijdraagt tot een goede (omgevings\-) kwaliteit van woonwijken en dorpscentra met voorzieningen;

* bijdraagt tot een duurzame samenleving.

Het plan behelst het realiseren van twee levensloopbestendige woningen. Deze ontwikkeling voorziet in de woonbehoefte van de vergrijzende bevolking. In deze is het voornemen in overeenstemming met de gemeentelijke structuurvisie Wonen.

##### 3\.3\.3 Structuurvisie Archeologie

In de Structuurvisie Archeologie, welke vastgesteld is op 28 mei 2013, is vastgelegd op welke wijze de gemeente Tynaarlo wil omgaan met het archeologisch erfgoed. De Structuurvisie Archeologie inventariseert de bekende en verwachte archeologische waarden en geeft invulling aan het ruimtelijke beleid. Het belangrijkste instrument daarbij zijn de bestemmingsplannen. In deze bestemmingsplannen zullen te beschermen zones worden aangewezen en van op maat gesneden bestemmingsregels worden voorzien.

In paragraaf 4\.1\.1 wordt nader ingegaan op het aspect archeologie.

##### 3\.3\.4 Structuurvisie Cultuurhistorie

De gemeente heeft ten behoeve van het aspect cultuurhistorie de Structuurvisie Cultuurhistorie 2014\-2024 vastgesteld. Het doel van deze visie is het borgen van cultuurhistorisch erfgoed. De gemeente heeft het waarborgen van het erfgoed en de ruimtelijke identiteit van Tynaarlo samengevat in Ã©Ã©n centrale boodschap: de gemeente wil historische structuren en karakteristieken herkenbaar houden, de kwaliteit bewaken en de historische gelaagdheid in acht nemen.

In paragraaf 4\.1\.2 wordt nader ingegaan op het aspect cultuurhistorie.

##### 3\.3\.5 Beleidsvisie Omgevingsveiligheid

In de Beleidsvisie Omgevingsveiligheid, welke is vastgesteld op 26 februari 2019, wordt een visie en ambitie gegeven op welke wijze wordt omgegaan met het aspect veiligheid. Om zowel ruimte te bieden aan de ruimtelijke ontwikkeling van de gemeente als ervoor te zorgen dat er geen onnodige of onacceptabele veiligheidsrisicoâs worden gelopen is het wenselijk om sturing te geven aan de situering van bedrijven met een risicocontour en aan ruimtelijke ontwikkelingen binnen bestaande risicocontouren of aandachtsgebieden. Door onderscheid te maken in verschillende gebieden met verschillende ruimtelijke functies en daaraan gebiedsgerichte ambities te koppelen, combineert de gemeente Tynaarlo de gewenste veiligheidsniveaus optimaal met de gewenste ruimtelijke ontwikkelingen.

In deze omgevingsveiligheidvisie worden de volgende gebieden onderscheiden:

* woonwijken;

* bedrijventerreinen;

* buitengebied.

Het plangebied is gelegen in het deelgebied woonwijken. Voor woonwijken kiest de gemeente in nieuwe situaties voor een maximaal veiligheidsniveau. In paragraaf 4\.4 wordt nader ingegaan op het aspect externe veiligheid.

##### 3\.3\.6 Welstandsnota

De welstandsnota bevat criteria waaraan een bouwplan qua uiterlijke verschijning wordt getoetst. De welstandscriteria zijn onderverdeeld naar ligging, massa en vorm, gevelopbouw, detaillering en materiaal\- en kleurgebruik. Aanvullend op de welstandsnota is een beeldkwaliteitsplan opgesteld. Deze dient als toetsingskader voor de omgevingsvergunning. Zie ook paragraaf 2\.2.

De welstandscommissie heeft geadviseerd en is het in de basis eens met het bouwplan. Er is gevraagd om het bouwplan op een paar kleine details aan te passen.

### Hoofdstuk 4 Omgevingsaspecten

#### 4\.1 Archeologie en cultuurhistorie

##### 4\.1\.1 Archeologie

Door ondertekening van het verdrag van Malta (1992\) heeft Nederland zich verplicht om bij ruimtelijke planvorming nadrukkelijk rekening te houden met het niet zichtbare deel van het cultuurhistorisch erfgoed, te weten de archeologische waarden. De Monumentenwet en haar opvolger, de Erfgoedwet, regelen hoe met archeologische vindplaatsen en zichtbare monumenten moet worden omgegaan. Het streven is om deze belangen tijdig bij de planvorming te betrekken. Het streven is om deze belangen tijdig bij de planvorming te betrekken.

In mei 2013 heeft de gemeenteraad de Structuurvisie Archeologie vastgesteld. Op de archeologische beleidskaart heeft het plangebied een lage verwachting op basis van landschap. De juridische vertaling van de Structuurvisie Archeologie heeft plaatsgevonden in de geldende beheersverordening 'Eelde\-Paterswolde'. Uit deze beheersverordening blijkt dat de dubbelbestemmingen 'Waarde \- ArcheologieÂ 2' en 'Waarde \- Archeologische verwachting 2' van toepassing zijn op het plangebied. Voor de dubbelbestemming 'Waarde \- Archeologie 2' geldt dat een inventariserend veldonderzoek noodzakelijk is bij geplande bodemverstoringen met oppervlakten die groter zijn dan 100 m2 en dieper zijn dan 30 cm \-mv. Voor de dubbelbestemming 'Waarde \- Archeologische verwachting 2' geldt dat een inventariserend veldonderzoek noodzakelijk is bij geplande bodemverstoringen met oppervlakten die groter zijn dan 1\.000Â m2 en dieper zijn dan 30 cm \-mv.

Het bestemmingsplan maakt de realisatie van twee nieuwe woningen van maximaal 200 m2 binnen de bestemming 'Waarde \- Archeologie 2' mogelijk.

Er is een archeologisch bureau\- en inventariserend veldonderzoek, verkennende fase, uitgevoerd (Bijlage 3 Archeologisch onderzoek). Voorafgaand aan het veldwerk is een archeologisch bureauonderzoek met een archeologisch verwachtingsmodel opgesteld, waarin is uitgegaan van een hoge tot middelhoge kans op archeologische resten vanaf de steentijd. De hoge tot middelhoge verwachtingswaarde hangt samen met de ligging van het plangebied op (de flank van) een dekzandkop binnen beekdal en vennetjes/laagten.

Tijdens het veldonderzoek is geen intacte bodem gevonden. Tevens zijn in geen van de geplaatste boringen (relevante) archeologische indicatoren gevonden. In alle boringen is een verstoord/vergraven pakket aanwezig in de bovengrond van het plangebied.

Op basis van de afwezigheid van een intact esdek, intacte bodemhorizonten, cultuurlagen en archeologische indicatoren is de kans op aanwezigheid van archeologische waarden in het plangebied klein. Er zijn in het verleden en tijdens het veldwerk geen archeologische vondsten in het plangebied en de directe omgeving gedaan. Daarnaast is in het plangebied in alle boringen een verstoord/vergraven pakket in de bovengrond aanwezig met een gemiddelde diepte van 60 cm beneden maaiveld. Een archeologisch vervolgonderzoek voor het onderzochte terrein aan de Vosbergerlaan 20 te Eelde is daarom niet nodig.

Als bij toekomstig graafwerk onverhoopt toch archeologische vondsten worden gedaan of archeologische grondsporen worden aangetroffen, dan dient daarvan direct melding te worden gemaakt bij de minister conform de Erfgoedwet 2015, artikel 5\.10 \& 5\.11\. Geadviseerd wordt dit te doen bij de gemeente Tynaarlo.

Gelet op het resultaat van het archeologisch onderzoek, worden de archeologisch dubbelbestemmingen niet opnieuw vastgelegd voor wat betreft voorliggend plangebied.

##### 4\.1\.2 Cultuurhistorie

Cultuurhistorie gaat over de geschiedenis van de gebouwde omgeving, de landschappen, tradities en de verhalen die erbij horen. Sinds 1 januari 2012 is de gemeente wettelijk verplicht om cultuurhistorische belangen mee te wegen in ruimtelijke vraagstukken.

De gemeente heeft ten behoeve van het aspect cultuurhistorie de Structuurvisie Cultuurhistorie 2014\-2024 opgesteld. Het doel van deze visie is het borgen van cultuurhistorisch erfgoed. De gemeente heeft het waarborgen van het erfgoed en de ruimtelijke identiteit van Tynaarlo samengevat in Ã©Ã©n centrale boodschap: de gemeente wil historische structuren en karakteristieken herkenbaar houden, de kwaliteit bewaken en de historische gelaagdheid in acht nemen.

Op de cultuurhistorische beleidswaardenkaart is het plangebied aangeduid als 'zeer hoge waarde'. Bij ruimtelijke ontwikkelingen wordt gestreefd naar behoud en/of inpassing. Hiernaast heeft het plangebied op basis van de geldende beheersverordening 'Eelde\-Paterswolde' de dubbelbestemming 'Waarde \- Cultuurhistorie'. Deze dubbelbestemming beschermt de cultuurhistorische groenstructuren.

Zoals reeds is beschreven in hoofdstuk 3\.2\.1 maakt het plangebied deel uit van het cultuurhistorische deelgebied 'Kop van Drenthe'. Het plangebied bestaat uit bestaand stedelijk gebied, derhalve zullen de eerder genoemde ambities niet worden aangetast. Hiernaast is bij de nieuwe stedelijke ontwikkeling nadrukkelijk rekening gehouden met de ruimtelijke opzet van het cultuurhistorisch groen en de stedenbouwkundige structuur. Dit is vastgelegd in een beeldkwaliteitsplan.

Het aspect cultuurhistorie levert geen belemmeringen op voor het onderhavig bestemmingsplan.

#### 4\.2 Bodem

Voor de bodemkwaliteit geldt de Wet bodembescherming (Wbb) en het (bijbehorende) besluit bodemkwaliteit. Gestreefd wordt naar een duurzaam gebruik van de bodem. Bij een ruimtelijk plan dient de bodemkwaliteit van het betreffende gebied inzichtelijk te worden gemaakt. Het uitgangspunt wat betreft de bodem in het plangebied is, dat de kwaliteit ervan zodanig moet zijn dat er geen risico's zijn voor de volksgezondheid bij het gebruik van het plangebied voor de voorgenomen functie en dat het de financiÃ«le haalbaarheid van het plan niet in gevaar brengt.

De locatie behoudt een woonbestemming en daarom is geen sprake van een gevoeliger gebruik. Er is van de locatie geen informatie bekend wat betreft eerdere bodemonderzoeken of (historische) bodembedreigende activiteiten. De locatie is dus niet verdacht wat betreft bodemverontreiniging. In het kader van de bestemmingsplanwijziging is daarom geen bodemonderzoek noodzakelijk.

In een later stadium is conform de bouwverordening wel een bodemonderzoek noodzakelijk voor het verkrijgen van een omgevingsvergunning (bouw). Dit onderzoek dient na de sloop van het huidige pand uitgevoerd te worden, conform artikel 2\.1\.5 lid 5 van de bouwverordening van Tynaarlo.

#### 4\.3 Ecologie

Om de uitvoerbaarheid van het planvoornemen te toetsen, is een inventarisatie van natuurwaarden uitgevoerd. Het doel hiervan is om na te gaan of aanvullend onderzoek in het kader van de Wet natuurbescherming (Wnb) of het provinciaal ruimtelijk natuurbeleid noodzakelijk is. Naast het raadplegen van bronnen is het plangebied ten behoeve van de inventarisatie op 15 juli 2019 bezocht door een ecoloog van BÃ¼gelHajema Adviseurs. De inventarisatie is als bijlage 1 opgenomen. Naast de ecologische inventarisatie is tevens een nader ecologisch onderzoek uitgevoerd. Dit nader ecologisch onderzoek is als bijlage 2 opgenomen.

##### 4\.3\.1 Soortenbescherming

Bij de sloop van de bebouwing kan niet worden uitgesloten dat verblijfplaatsen van vleermuizen verloren gaan. Om hierover zekerheid te krijgen, moet aanvullend onderzoek naar de aanwezigheid van verblijfplaatsen van vleermuizen in de woning en in de schuur worden uitgevoerd. Aan de hand van dit aanvullende onderzoek kan worden bepaald of een ontheffing van de Wnb moet worden aangevraagd.

Hiernaast kan het niet worden uitgesloten dat nesten van huismus en gierzwaluw zich onder het dak van de woning bevinden. Nesten van huismus en gierzwaluw zijn jaarrond beschermd, ook als deze tijdelijk niet in gebruik zijn. Nader onderzoek is nodig om vast te stellen of huismus\- en gierzwaluwnesten in de woning aanwezig zijn. Op basis van het nader onderzoek kan worden bepaald of negatieve effecten op beide soorten optreden en of een ontheffing van de Wnb moet worden aangevraagd.

Een klein deel van het potentiÃ«le foerageergebied van vleermuizen en vogels met jaarrond beschermde nesten zal door de uitvoering van de werkzaamheden verloren gaan. Het plangebied zal echter niet volledig ongeschikt worden. Zo blijft zo veel mogelijk opgaande begroeiing behouden en zullen er ook in de nieuwe situatie naast bebouwing tuinen komen. Bovendien is in de omgeving van het plangebied ruim voldoende alternatief en deels hoogwaardiger foerageergebied aanwezig. Negatieve effecten op vleermuizen en vogels met jaarrond beschermde nesten door verlies van foerageergebied kunnen dan ook worden uitgesloten.

Indien werkzaamheden tijdens het broedseizoen worden uitgevoerd, kunnen in gebruik zijnde nesten van meer algemeen voorkomende vogels worden verstoord of vernietigd. Dit is bij wet verboden. Vernietiging of verstoring van in gebruik zijnde nestplaatsen kan voorkomen worden door bij de planning en uitvoering van de werkzaamheden rekening te houden met het broedseizoen. Een standaardperiode voor het broedseizoen is er niet; van belang is of een broedgeval aanwezig is, ongeacht de periode. Voor de meeste vogels geldt dat het broedseizoen ongeveer van 15 maart tot 15 juli duurt.

Als de vijver behouden blijft zijn geen negatieve effecten op alpenwatersalamander te verwachten, potentieel voortplantingswater en leefgebied blijft dan behouden. Mochten er werkzaamheden aan de vijver plaatsvinden, zoals verdiepen of dempen, dan kan niet worden uitgesloten dat negatieve effecten op alpenwatersalamander plaatsvinden. In het laatste geval is nader onderzoek nodig om vast te stellen of alpenwatersalamander in de vijver voorkomt. Negatieve effecten op andere beschermde niet\-vrijgestelde amfibieÃ«nsoorten kunnen worden uitgesloten doordat deze soorten niet in het plangebied zijn te verwachten.

Als gevolg van de ontwikkelingen kunnen enkele verblijfplaatsen van algemene amfibieÃ«n\- en zoogdiersoorten worden verstoord en vernietigd. Ook kunnen hierbij enkele exemplaren worden gedood. De te verwachten algemene soorten worden niet in hun voortbestaan bedreigd en vallen in de vrijstellingsregeling bij ruimtelijke ontwikkelingen van de provincie Drenthe. Voor deze soorten hoeft geen ontheffing te worden aangevraagd. Wel geldt voor deze soorten de zorgplicht van de Wnb.

Met de uitvoering van de plannen zal een klein deel van potentieel foerageergebied van steenmarter verloren gaan. Het plangebied zal echter niet volledig ongeschikt worden en bovendien is in de directe omgeving van het plangebied ruim voldoende en deels hoogwaardiger foerageergebied aanwezig. Het plan zal dan ook geen negatieve effecten hebben op steenmarter. Ook voor andere beschermde en niet\-vrijgestelde zoogdierensoorten geldt dat negatieve effecten als gevolg van de ontwikkelingen kunnen worden uitgesloten.

Voor de soortgroepen planten, reptielen, vissen en ongewervelden kunnen negatieve effecten op in het kader van de Wnb beschermde soorten worden uitgesloten doordat het plangebied geen geschikt biotoop vormt voor deze soorten.

Uit het nader ecologisch onderzoek blijkt dat er bij de sloop van de bebouwing in het plangebied geen jaarrond beschermde nestplaatsen van gierzwaluw en huismus of verblijfplaatsen van vleermuizen verloren gaan. Ook gaat er geen voortplantingsbiotoop of zomerbiotoop van alpenwatersalamander verloren. Voor het plan is geen ontheffing van de Wnb nodig.

##### 4\.3\.2 Gebiedsbescherming

Gezien de terreinomstandigheden, de afstand tot beschermde gebieden, de inrichting van het tussenliggende gebied en de aard van de ontwikkeling, kan met betrekking tot het voorgenomen plan een toename van verstoring door geluid, verlichting of optische verstoring op Natura 2000\-gebieden en het NNN worden uitgesloten.

Over deze afstand (circa 2,1 km) kan echter in potentie wel sprake zijn van een toename van stikstofdepositie op Natura 2000\-gebieden. In het kader van de ruimtelijke ontwikkeling aan de Hogeweg 13 te Zuidlaren, gelegen op een afstand van circa 900 meter van een stikstofgevoelig Natura 2000\-gebied, is een stikstofberekening uitgevoerd. Deze ruimtelijke ontwikkeling omvat de sloop van een bestaande boerderij en de realisatie van 3 woningen. Uit deze stikstofberekening blijkt dat er geen stikstofdepositie van meer dan 0,00 mol/ha/jaar in een stikstofgevoelig Natura 2000\-gebied plaatsvindt.

Aangezien de ruimtelijke ontwikkeling aan de Hogeweg 13 te Zuidlaren dichter bij een stikstofgevoelig Natura 2000\-gebied gelegen is en de ruimtelijke ontwikkeling een woning meer mogelijk maakt, kunnen we voor het onderhavig bestemmingsplan concluderen dat hier tevens geen stikstofdepositie van meer dan 0,00 mol/ha/jaar in een stikstofgevoelig Natura 2000\-gebied plaats zal vinden.

Deze inventarisatie geeft geen aanleiding voor een voortoets in het kader van de Wnb en is niet in strijd met het provinciaal ruimtelijk natuurbeleid.

##### 4\.3\.3 Conclusie

Op basis van de uitgevoerde ecologische inventarisatie en het nader ecologisch onderzoek is gezien de aangetroffen terreinomstandigheden en de aard van de ontwikkeling een voldoende beeld van de natuurwaarden ontstaan.

Bij de sloop van de bebouwing gaan er geen jaarrond beschermde nestplaatsen van gierzwaluw en huismus of verblijfplaatsen van vleermuizen verloren. Ook gaat er geen voortplantingsbiotoop of zomerbiotoop van alpenwatersalamander verloren. Voor het plan is geen ontheffing van de Wet natuurbescherming nodig.

Daarnaast dient bij uitvoering van het plan rekening te worden gehouden met het broedseizoen van vogels.

Een nadere analyse in het kader van de gebiedsbescherming van de Wnb of het provinciaal ruimtelijk natuurbeleid is niet noodzakelijk. Het plan heeft geen negatieve gevolgen voor de instandhoudingsdoelstellingen van natuurlijke habitats en soorten. Voor deze activiteit is daarom geen vergunning op grond van de Wnb nodig. De ontwikkeling is daarnaast op het punt van provinciaal ruimtelijk natuurbeleid niet in strijd met de provinciale Omgevingsverordening Drenthe.

#### 4\.4 Externe veiligheid

Externe veiligheid betreft het risico dat aan bepaalde activiteiten verbonden is voor niet bij de activiteit betrokken personen. Het externe veiligheidsbeleid richt zich op het voorkomen en beheersen van risicovolle bedrijfsactiviteiten en van risicovol transport (onder andere van gevaarlijke stoffen). Het gaat daarbij om de bescherming van individuele burgers en groepen tegen ongevallen met gevaarlijke stoffen of omstandigheden. Risicobronnen kunnen onderscheiden worden in risicovolle inrichtingen (onder andere lpg\-tankstations), vervoer van gevaarlijke stoffen (via wegen, spoorwegen, waterwegen) en leidingen (onder andere aardgas, vloeibare brandstof en elektriciteit).

Om voldoende ruimte te scheppen tussen risicobron en de personen of objecten die risico lopen (kwetsbare of beperkt kwetsbare objecten), moeten vaak afstanden in acht worden genomen. Ook ontwikkelingsmogelijkheden die ingrijpen in de personendichtheid kunnen om onderzoek vragen.

Bij externe veiligheid wordt onderscheid gemaakt in het plaatsgebonden risico (PR) en het groepsrisico (GR). Het PR is de kans dat een persoon die (onafgebroken aanwezig en onbeschermd) op een bepaalde plaats overlijdt als gevolg van een calamiteit met een inrichting of een transportmodaliteit. Het GR bestaat uit de cumulatieve kans per jaar dat een groep van een bepaalde omvang overlijdt als gevolg van een calamiteit met een inrichting of een transportmodaliteit.

**Inrichtingen**

In de directe nabijheid van het plangebied zijn geen bedrijven aanwezig die onder de werking van het Besluit externe veiligheid inrichtingen vallen (bron: Risicokaart).

**Buisleidingen**

In de directe nabijheid van het plangebied zijn geen buisleidingen aanwezig waardoor transport van gevaarlijke stoffen plaatsvindt (bron: Risicokaart).

**Transport**

Het plangebied valt buiten de effectafstand van wegen waarover transport van gevaarlijke stoffen plaatsvindt (bron: Risicokaart).

**Conclusie**

Volgens de Risicokaart (risicokaart.nl) zijn er in of nabij het plangebied geen risicovolle inrichtingen, buisleidingen of transportroutes aanwezig. Vorenstaande brengt met zich mee dat het bestemmingsplan in overeenstemming is met wet\- en regelgeving wat betreft externe veiligheid.

#### 4\.5 Geluid

Het planvoornemen voorziet in de realisatie van twee woningen. De Wet geluidhinder beschouwt een woning als zogenaamd geluidsgevoelige gebouw. Onderzocht dient derhalve te worden of toetsing aan de Wet geluidhinder dient plaats te vinden.

In het kader van de Wet geluidhinder bevinden zich langs alle wegen zones, met uitzondering van wegen die zijn gelegen binnen een als woonerf aangeduid gebied en wegen waarvoor een maximumsnelheid van 30Â km/uur geldt. Binnen de bebouwde kom bedraagt de zonebreedte voor twee\-strookswegen die aan weerszijden van de weg, gerekend vanuit de wegas, in acht moet worden genomen 200 m. In geval van het realiseren van geluidsgevoelige bebouwing binnen deze zone dient een akoestisch onderzoek plaats te vinden.

Het plangebied is gelegen aan de Vosbergerlaan. De Vosbergerlaan kent ter plaatse van het plangebied een maximum snelheid van 30 km/uur en kent daarmee in de zin van de Wet geluidhinder geen zone. Derhalve kan akoestisch onderzoek achterwege blijven.

De Wet geluidhinder verzet zich niet tegen de komst van deze woning. Ook is er geen sprake van een aantasting van het woon\- en leefmilieu in het kader van een goede ruimtelijke ordening.

#### 4\.6 Luchtkwaliteit

Nederland heeft de Europese regels ten aanzien van luchtkwaliteit geÃ¯mplementeerd in de Wet milieubeheer. De in deze wet gehanteerde normen gelden overal, met uitzondering van een arbeidsplaats (hierop is de Arbeidsomstandighedenwet van toepassing).

Kern van de wet is het Nationaal Samenwerkingsprogramma Luchtkwaliteit (NSL). Hierin staat wanneer en hoe overschrijdingen van de luchtkwaliteit moeten worden aangepakt. Het programma houdt rekening met nieuwe ontwikkelingen zoals bouwprojecten of de aanleg van infrastructuur. Projecten die passen in dit programma, hoeven niet meer te worden getoetst aan de normen (grenswaarden) voor luchtkwaliteit. De ministerraad heeft op voorstel van de minister van Volkshuisvesting, Ruimtelijke Ordening en Milieubeheer ingestemd met het NSL. Het NSL is op 1 augustus 2009 in werking getreden.

Ook projecten die 'niet in betekenende mate' (nibm) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB\-nibm. In de AMvB\-nibm is vastgelegd dat een grens van 3% verslechtering van de luchtkwaliteit (een toename van maximaal 1,2 Âµg/mÂ³ NO2 of PM10) als 'niet in betekenende mate' wordt beschouwd.

Het bestemmingsplan biedt de mogelijkheid tot de realisatie van twee vrijstaande woningen. Derhalve is de verkeersgeneratie zodanig laag dat de luchtkwaliteit niet in betekenende mate verslechtert.

Nader onderzoek naar de luchtkwaliteit kan derhalve achterwege blijven.

#### 4\.7 Milieuzonering

Milieuaspecten worden in principe geregeld via de daartoe geÃ«igende wetgeving. Daar waar het de ruimtelijke ordening raakt, dient met deze aspecten echter ook rekening te worden gehouden. Het gaat dan met name om de situering van milieugevoelige functies ten opzichte van milieuhinderlijke inrichtingen.

Om te bepalen welke afstanden dienen te worden aangehouden, wordt de VNG\-publicatie 'Bedrijven en milieuzonering' gehanteerd. In deze handreiking zijn richtafstanden van bedrijven tot bebouwing aangegeven. Deze richtafstanden hebben betrekking op de aspecten geluid, stof, geur en gevaar. De gegeven afstanden zijn richtafstanden en geen harde eisen. Dit betekent dat afwijken van de afstanden, mits goed gemotiveerd, is toegestaan. De afstand wordt gerekend van de grens van de bestemming die milieubelastende functies toelaat tot de gevel van de milieugevoelige functies. Naast het omgevingstype 'rustige woonwijk of buitengebied' wordt het omgevingstype 'gemengd gebied' onderscheiden.

De woningen betreffen milieugevoelige functies in een rustige woonwijk. In de nabijheid van het plangebied is een sportpark en een begraafplaats gelegen. Op basis van de VNG\-publicatie 'Bedrijven en milieuzonering' heeft een sportpark een richtafstand van 50 m en de begraafplaats een richtafstand van 10Â m. Aangezien beide milieuhinderlijke functies ten opzichte van de gevels van de nieuw te bouwen woningen op een grotere afstand gelegen zijn, vormen de milieuhinderlijke functies geen beperking voor de nieuw te bouwen woningen.

Het aspect milieuzonering levert geen belemmeringen op voor het onderhavig bestemmingsplan.

#### 4\.8 Water

Sinds 1 november 2003 is het verplicht ruimtelijke plannen te toetsen op waterhuishoudkundige aspecten: de zogenaamde watertoets. De watertoets is een waarborg voor water in ruimtelijke plannen en besluiten. Waterhuishoudkundige doelstellingen worden daarbij expliciet en op evenwichtige wijze in beschouwing genomen binnen deze ruimtelijke plannen en besluiten. Het watersysteem wordt hierbij op een integrale wijze benaderd. Zowel het oppervlaktewater als het grondwater worden dus (in samenhang) in beschouwing genomen. Daarbij gaat het naast de kwantiteit ook om de kwaliteit. De integrale benadering van het watersysteem betekent ook dat het watersysteem wordt benaderd in samenhang met andere beleidsvelden. De watertoets is een instrument om ruimtelijke plannen waterneutraal vorm te geven en om het watersysteem op orde te krijgen.

**Onderzoek**

Het plangebied valt in het werkgebied van het waterschap Hunze en Aa's. Voor het plan is op 15 januari 2018 een watertoets uitgevoerd (bijlage 3). Naar aanleiding van een overlegreactie van het waterschap Hunze en Aa's heeft een overleg plaatsgevonden.

Onderstaand zijn een aantal relevante onderwerpen nader beschreven.

Verhard oppervlak

*Huidige situatie*

In de onderstaande tabel is het verhard oppervlak in de huidige situatie weergegeven. Het oppervlak van het perceel bedraagt ca. 1\.560 m2.

| Onderdeel   Â | Oppervlakken (m2)   Â |

| --- | --- |

| Bebouwing   Â | 210   Â |

| Betrating   Â | 270   Â |

| Totaal   Â | 480   Â |

*Toekomstige situatie*

In de onderstaande tabel is het maximaal te bebouwen oppervlak (200 m2 per woning) en het verhard oppervlak in de vorm van bestrating (circa 75 m2 per woning) in de toekomstige situatie weergegeven.

| Onderdeel   Â | Oppervlakken (m2)   Â |

| --- | --- |

| Bebouwing   Â | 400   Â |

| Betrating   Â | 150   Â |

| Totaal   Â | 550   Â |

*Watercompensatie*

Aangezien in de toekomstige situatie circa 70 m2 aan extra verharding wordt gerealiseerd, wordt een bergingscapaciteit van 5,6 m3 (70 m2 x 0,08 m) in de vorm van een vijver in de planontwikkeling opgenomen. Het schone hemelwater wordt afgevoerd naar de tuin (infiltratie) en de vijver. Naast deze maatregelen is de initiatiefnemer voornemens om de platte daken als groene daken en de verharding in de vorm van waterdoorlatende tegels uit te voeren. Mocht extra verharding anders dan de bovenstaande aantallen vierkante meters worden toegevoegd, die leiden tot versnelde afstroming van water buiten het plangebied (dus naar omliggende gronden, terreinen van buren, de straat, watergangen en/of rioleringssystemen) dan dienen extra bergende maatregelen te worden getroffen. Op deze manier wordt de afwenteling van water op de naast gelegen percelen voorkomen.

Riolering en waterkwaliteit

In de Vosbergerlaan is een gemengd riool aanwezig. Binnen de ruimtelijke ontwikkeling zal wel een gescheiden riool worden aangelegd. Mocht in de toekomst het huidig gemengd riool van de Vosbergerlaan worden vervangen door een gescheiden riool, dan kan het gescheiden riool van de ruimtelijke ontwikkeling hier op worden aangesloten. Het riool van de ruimtelijke ontwikkeling zal ten zuiden van het perceel op het riool van de Vosbergerlaan aangesloten worden.

Met betrekking tot de waterkwaliteit kan worden gesteld dat er bij de realisatie van de woningen geen gebruik zal worden gemaakt van uitlogende materialen. Derhalve zullen nadelige effecten op de waterkwaliteit worden voorkomen.

**Conclusie**

Bij de realisatie van het plan zal aan de beleidsdoelstellingen ten aanzien van de waterkwantiteit en kwaliteit worden voldaan. Op basis van het bovenstaande kan worden geconcludeerd dat het verhard oppervlak toeneemt. Derhalve zal een extra waterbergingsopgave binnen het plangebied in de verdere planontwikkeling worden opgenomen. Daarmee vormt het aspect water geen belemmering voor de uitvoerbaarheid van het onderhavig bestemmingsplan.

#### 4\.9 Verkeer en parkeren

**Ontsluiting**

De ontsluiting van het plangebied loopt via de Vosbergerlaan en de Zevenhuizerweg naar de Burgemeester J.G. Legroweg. Beide wegen hebben een voldoende capaciteit om de extra verkeersbewegingen die gepaard gaan met de ontwikkeling op te vangen.

**Parkeren**

Binnen het plangebied worden twee woningen mogelijk gemaakt. Op basis van de CROW\-publicatie nr. 318 'Kencijfers wonen, werken en voorzieningen' ontstaat voor een dergelijke ontwikkeling een parkeerbehoefte van 4 parkeerplaatsen. Aangezien binnen het plangebied 4 parkeerplaatsen op eigen terrein worden gerealiseerd is het voornemen in overeenkomst met de parkeerbehoefte.

Het aspect verkeer en parkeren levert geen belemmeringen op voor het onderhavig bestemmingsplan.

#### 4\.10 M.e.r.\-beoordeling

Op 1 april 2011 is het (gewijzigde) Besluit m.e.r. in werking getreden. Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit m.e.r. Concreet betekent dit dat, ook wanneer ontwikkelingen onder de in lijst D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'. Daarbij zijn in het bijzonder de omstandigheden als bedoeld in bijlage III van de EU\-richtlijn van belang. Deze omstandigheden betreffen onder andere de kenmerken van de potentiÃ«le effecten en cumulatie. Op grond van artikel 3:46 van de Algemene wet bestuursrecht dient het bevoegd gezag zijn eventuele keuze voor gÃ©Ã©n m.e.r.\-beoordeling voor een activiteit die beneden de drempelwaarde valt, te motiveren in de overwegingen van het moederbesluit. Voor deze toets wordt de term vormvrije m.e.r.\-beoordeling gehanteerd. Op basis van de vormvrije m.e.r. blijkt of al dan niet een m.e.r. of m.e.r.\-beoordeling noodzakelijk is.

Vervolgens is het Besluit m.e.r. op 7 juli 2017 gewijzigd. De wijziging is het gevolg van de implementatie van Richtlijn 2014/52/EU die ziet op het wijzigen van Richtlijn 2011/92/EU. Het gewijzigde Besluit m.e.r. geldt vanaf 16 mei 2017 voor alle lopende vergunningaanvragen en bestemmingsplannen waarover nog geen besluit is genomen. ÃÃ©n van de belangrijkste gevolgen van de wijziging van het Besluit m.e.r. is dat een vormvrije m.e.r.\-beoordeling moet worden aangevraagd door middel van een aanmeldnotitie. Dit is geregeld in artikel 2, vijfde lid van het Besluit m.e.r.

Het bestemmingsplan biedt de mogelijkheid om twee woningen te realiseren. De activiteit die mogelijk wordt gemaakt, valt onder onderdeel D 11\.2 van de bijlage bij het Besluit milieueffectrapportage. Onderdeel D 11\.2 betreft: 'uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen'.

Onder verwijzing naar haar uitspraken van 15 maart 2017, ECLI:NL:RVS:2017:694, van 31 januari 2018, ECLI:NL:RVS:2018:348 en van 17 april 2019, ECLI:NL:RVS:2019:1253, heeft de Afdeling Bestuursrechtspraak van de Raad van State in haar uitspraak van 12 juni 2019 (ECLI:NL:RVS:2019:1879\) overwogen dat het antwoord op de vraag of sprake is van een (wijziging van een) stedelijk ontwikkelingsproject in de zin van het Besluit milieueffectrapportage, afhangt van de concrete omstandigheden van het geval, waarbij onder meer aspecten als de aard en de omvang van de voorziene wijziging van de stedelijke ontwikkeling een rol spelen. Het betwiste plan voorziet in de bouw van twee woningen op een perceel grasland in een kleine kern. De Raad van State heeft in voornoemde uitspraak geoordeeld dat het plan, gelet op de aard en omvang, niet worden aangemerkt als een stedelijk ontwikkelingsproject. Hierbij is van belang dat het ruimtebeslag van de voorziene bebouwing beperkt is en dat de voorziene ontwikkeling gepaard gaat met een beperkte bebouwing op het perceel.

Ook de planontwikkeling aan de Vosbergerlaan 20 kent een beperkt ruimtebeslag en een beperkte bebouwing. Ten opzichte van de huidige situatie neemt het bebouwd oppervlak gering toe (circa 100 m2\) en blijft de huidige functie wonen gehandhaafd. Geconcludeerd kan worden dat onderhavig plan niet als stedelijke ontwikkeling kan worden aangemerkt. Dat betekent dat er geen sprake is van een m.e.r.\-(beoordelings)plicht.

### Hoofdstuk 5 Juridische vormgeving

#### 5\.1 Algemeen

Het beleid en de planuitgangspunten, zoals verwoord in de vorige hoofdstukken, hebben in de regels van dit bestemmingsplan hun juridische vertaling gekregen in de vorm van bestemmingen. Deze paragraaf bespreekt de juridische vormgeving van het bestemmingsplan. De Wet ruimtelijke ordening (Wro) bevat de regeling voor de opzet en de inhoud van een bestemmingsplan. In het Besluit ruimtelijke ordening (Bro) is deze regeling verder uitgewerkt. Het bestemmingsplan bestaat uit:

* een verbeelding van het bestemmingsplangebied zowel analoog (bestaande uit een kaartblad, schaal 1:1\.000 met bijbehorende legenda en verklaring) als digitaal, waarin alle bestemmingen van de gronden worden aangewezen;

* de regels waarin de bestemmingen worden beschreven en waarbij per bestemming het doel wordt of de doeleinden worden genoemd.

Daarnaast is het bestemmingsplan voorzien van een toelichting, op grond van artikel 3\.1\.6 van het Bro is het verplicht om een bestemmingsplan te vergezellen met een toelichting. Deze toelichting geeft aan welke gedachte aan het plan ten grondslag ligt, wat de uitkomsten van verrichtte onderzoeken zijn, wat het resultaat is van de overleggen en tot slot doet het verslag van de georganiseerde inspraak bij het plan. Hiermee voldoet het bestemmingsplan aan alle vereisten die zijn opgenomen in de Wro en het Bro. Inherent hieraan is de toepassing van de Standaard Vergelijkbare Bestemmingsplannen (SVBP) 2012\. De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op een zelfde manier worden verbeeld. De SVBP 2012 is toegespitst op de regels die voorschrijven hoe bestemmingsplannen volgens de Wro en het Bro moeten worden gemaakt. De SVBP geeft bindende standaarden voor de opbouw en de verbeelding van het bestemmingsplan, zowel digitaal als analoog. De regels van dit bestemmingsplan zijn opgesteld volgens deze standaarden.

Het bestemmingsplan met de daarbij behorende toelichting wordt langs elektronische weg vastgelegd en ook in die vorm vastgesteld, tegelijk met een analoge versie van het bestemmingsplan. Als de digitale en analoge versie tot interpretatieverschillen leiden, is de digitale versie leidend. Hieronder worden de aanwezige bestemmingsregels puntsgewijs besproken.

#### 5\.2 Plansystematiek

In het navolgende wordt de algemeen gehanteerde opbouw van de bestemmingsregels toegelicht. Deze ziet er als volgt uit:

* Inleidende regels;

* Bestemmingsregels;

* Algemene regels;

* Overgangs\- en slotregels.

De tekst hieronder bespreekt deze hoofdstukken puntsgewijs.

##### 5\.2\.1 Inleidende regels

Dit onderdeel bestaat uit de begrippen (Begrippen) en de wijze van meten (Wijze van meten). Deze artikelen geven aan wat in de regels onder bepaalde begrippen moet worden verstaan en hoe moet worden gemeten bij de toepassing van de bouwregels of sommige gebruiksregels van het plan. Dit is alleen het geval wanneer begrippen niet op voorhand voor een eenduidige uitleg, in overeenstemming met normaal spraakgebruik, vatbaar zijn. De gemeente Tynaarlo heeft bindende afspraken over planregels opgesteld. Deze zijn aangepast in overeenstemming de eisen van de SVBP2012\. Alle begrippen worden in alfabetische volgorde opgenomen, met uitzondering van de eerste begrippen 'plan' en 'bestemmingsplan'.

Voor de begrippen is aansluiting gezocht bij de beheersverordening dat nu in Eelde\-Paterswolde reeds geldt: 'Eelde \- Paterswolde' (met identificatienummer NL.IMRO.1730\.BVEeldePaterswolde\-0401\). Voor de wijze van meten geldt dat ook deze overeenkomt met die beheersverordening.

##### 5\.2\.2 Bestemmingsregels

Dit hoofdstuk bestaat uit twee bestemmingen:

* 1\. 'Woongebied';

* 2\. 'Waarde \- Cultuurhistorie'.

* *'Woongebied'*

De eerste bestemming betreft de bestemming 'Woongebied'. Deze bestemming beslaat het gehele plangebied van dit bestemmingsplan en maakt het mogelijk dat de gewenste ontwikkeling (het bouwen van twee woningen) mogelijk is. De gronden met deze bestemming zijn bestemd voor wonen in een woning en al dan niet met een aan huis verbonden beroep en/of een bed and breakfast. Ook is het toegestaan om op de gronden een kleinschalige kinderopvang/gastouderschap uit te oefenen. Ten aanzien van deze functies zijn ook de daarbij behorende voorzieningen toegestaan. Te denken valt aan parkeer\-, speel\- en groenvoorzieningen.

Wat betreft het oprichten van bouwwerken geldt dat hoofdgebouwen zijn toegestaan mits deze een goot\- en bouwhoogten hebben van niet meer dan 4,00 respectievelijk 8,00 m. Ook moeten de voorgevels van beide hoofdgebouwen worden gebouwd in een bepaalde strook, gemeten vanaf de voorste bestemmingsgrens. Tot slot bevatten de bouwregels ook regels over het bouwen van bijgebouwen en bouwwerken, geen gebouwen zijnde. Ten aanzien van het bouwwerken geldt overigens wel dat het college van burgemeester en wethouders hier nadere eisen aan kan stellen en dat met behulp van een omgevingsvergunning op bepaalde onderdelen van de bouwregels kan worden afgeweken.

Tot slot bevat de bestemming 'Woongebied' ook een specifieke gebruiksregel. Deze specifieke gebruiksregel betreft een voorwaardelijke verplichting die eist dat de gronden met de bestemming 'Woongebied' alleen mogen worden gebruikt als het beeldkwaliteitsplan (als opgenomen in Bijlage 1 van de regels) wordt nageleefd en in stand gehouden wordt.

* *'Waarde \- Cultuurhistorie'*

Tot slot bevat dit bestemmingsplan de dubbelbestemming 'Waarde \- Cultuurhistorie'. De voor deze bestemming aangewezen gronden zijn, behalve voor de andere daar voorkomende bestemming(en), mede bestemd voor behoud van cultuurhistorische groenstructuren. Om die waarden te beschermen is het nodig om een omgevingsvergunning aan te vragen als men bepaalde werkzaamheden wil uitvoeren. Het gaat dan om het aanbrengen van kabels, leidingen, drainage en verhardingen, het wijzigen van het bodemprofiel en/of de grondwaterstand, het uitvoeren van graafwerkzaamheden dieper dan 0,30 m, het uitvoeren van heiwerkzaamheden of het inbrengen van andere voorwerpen in de grond.

##### 5\.2\.3 Algemene regels

De algemene regels bestaan uit de volgende regels:

* Anti\-dubbeltelregel;

* Algemene gebruiksregels;

* Algemene afwijkingsregels;

* Overige regels.

De Anti\-dubbeltelregel is op basis van artikel 3\.2\.4 van het Bro. Het betreffende besluit schrijft voor dat de tekst van artikel 3\.2\.4 van het Bro Ã©Ã©n op Ã©Ã©n in een bestemmingsplan wordt overgenomen. De Algemene

gebruiksregels, Algemene afwijkingsregels, en de Overige regels zijn ontleend aan de beheersverordening 'Eelde \- Paterswolde' (met identificatienummer NL.IMRO.1730\.BVEeldePaterswolde\-0401\). Voor deze algemene regels geldt hetzelfde als voor de bestemmingsregels: onderdelen van de regels die niet van toepassing zijn in het plangebied zijn uit de artikelen verwijderd.

##### 5\.2\.4 Overgangs\- en slotregels

In dit hoofdstuk zijn het overgangsrecht en de slotregel opgenomen. Voor de redactie van het overgangsrecht geldt het Bro. Dit besluit schrijft dwingend voor hoe het overgangsrecht moet luiden. Bebouwing die niet voldoet aan de regels van dit bestemmingsplan is onder het overgangsrecht gebracht. Een geringe uitbreiding van de bebouwing met tien procent wordt mogelijk gemaakt.

Het gebruik van gronden en bebouwing dat in strijd is met dit nieuwe bestemmingsplan op het tijdstip van inwerkingtreding, mag in beginsel worden voortgezet. Wijziging van dit strijdige gebruik is verboden, indien de afwijking van het plan wordt vergroot. Indien het strijdige gebruik, na het tijdstip van inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.

Tot slot bevat hoofdstuk 3 de Slotregel waarin is aangegeven hoe het bestemmingsplan kan worden aangehaald.

### Hoofdstuk 6 Uitvoerbaarheid

#### 6\.1 Economische uitvoerbaarheid

De kosten van het voornemen komen ten laste van de initiatiefnemer. Tussen de gemeente en de initiatiefnemer is een planschadeovereenkomst gesloten. Hierin is vastgelegd dat eventuele planschadekosten, welke het gevolg zijn van het bestemmingsplan, voor rekening van de initiatiefnemer komen. Het bestemmingsplan is derhalve economisch uitvoerbaar. Ook is een anterieure exploitatieovereenkomst ondertekend.

#### 6\.2 Maatschappelijke uitvoerbaarheid

##### 6\.2\.1 Inspraak en overleg

Het voorontwerp bestemmingsplan Vosbergerlaan 20 te Eelde heeft zes weken voor een ieder ter inzage gelegen. In deze periode zijn geen inspraakreacties kenbaar gemaakt.

Tevens is het wettelijk vooroverleg op grond van artikel 3\.1\.1 van het Besluit ruimtelijke ordening gevoerd. Van het waterschap Hunze en Aa's is een reactie op het voorontwerp bestemmingsplan ontvangen. Deze reactie is met het waterschap Hunze en Aa's besproken en is verwerkt in de paragraaf Water (paragraaf 4\.8). Hiernaast is naar aanleiding van het overleg een extra regel in artikel 3Â Woongebied ten behoeve van de watercompensatie opgenomen. De overlegreactie van het waterschap is als bijlage 5 opgenomen.

##### 6\.2\.2 Zienswijzen

Het ontwerpbestemmingsplan heeft voor zes weken ter visie gelegen. Binnen deze termijn kon eenieder een zienswijze kenbaar maken. Hiervan is geen gebruik gemaakt.