xml version\="1\.0" encoding\="UTF\-8"?

Broek in Waterland \- Molengouw 46C en 46D: Toelichting

direct naar inhoud van Toelichting

Broek in Waterland \- Molengouw 46C en 46D

==========================================

Toelichting

-----------

| Plan: | Broek in Waterland \- Molengouw 46C en 46D |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0852\.BPKBRmolengouw46\-va01 |

* Toelichting

* Bijlagen bij toelichting

* Regels

* Bijlage bij regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

+ 1\.1 Aanleiding

+ 1\.2 Geldend bestemmingsplan

+ 1\.3 Leeswijzer

* Hoofdstuk 2 PLANBESCHRIJVING

+ 2\.1 Huidige situatie

+ 2\.2 Toekomstige situatie

* Hoofdstuk 3 BELEIDSKADER

+ 3\.1 Inleiding

+ 3\.2 Rijksbeleid

+ 3\.3 Provinciaal beleid

+ 3\.4 Regionaal beleid

+ 3\.5 Gemeentelijk beleid

+ 3\.6 Conclusie

* Hoofdstuk 4 MILIEU\- EN OMGEVINGSASPECTEN

+ 4\.1 Inleiding

+ 4\.2 Ecologie

+ 4\.3 Cultuurhistorie en archeologie

+ 4\.4 Water

+ 4\.5 Milieuzonering

+ 4\.6 Bodem

+ 4\.7 Geluid

+ 4\.8 Luchtkwaliteit

+ 4\.9 Externe veiligheid

+ 4\.10 Verkeer en parkeren

+ 4\.11 Vormvrije m.e.r.\-beoordeling

* Hoofdstuk 5 JURIDISCHE VORMGEVING

+ 5\.1 Algemeen

+ 5\.2 Toelichting op de bestemming

* Hoofdstuk 6 UITVOERBAARHEID

+ 6\.1 Inleiding

+ 6\.2 Maatschappelijke uitvoerbaarheid

+ 6\.3 Economische uitvoerbaarheid

+ 6\.4 Grondexploitatie

### Hoofdstuk 1 INLEIDING

#### 1\.1 Aanleiding

Aan de oostzijde van Broek in Waterland ligt een lint dat ontsloten wordt via de weg Molengouw. De initiatiefnemer heeft plannen om ter plaatse twee woningen te bouwen. Het perceel waarop de bouw is beoogd, heeft in het huidige bestemmingsplan geen woonbestemming. Er staan nu een kas, een garage en een stacaravan op het betreffende perceel. De gemeente wil aan de beoogde ontwikkeling meewerken middels een herziening van het bestemmingsplan. Voorliggend bestemmingsplan voorziet in een passende planologische regeling voor het plangebied.

![afbeelding "i_NL.IMRO.0852.BPKBRmolengouw46-va01_0001.png"](i_NL.IMRO.0852.BPKBRmolengouw46-va01_0001.png)

*Figuur 1\. De ligging van het plangebied aan de zuidoostzijde van Broek in Waterland*

#### 1\.2 Geldend bestemmingsplan

Het plangebied ligt in de gemeente Waterland en maakt deel uit van het bestemmingsplan 'Broek in Waterland 2008' dat is vastgesteld op 24 april 2008\. In dit bestemmingsplan hebben de betreffende gronden de bestemmingen 'Groenvoorzieningen', 'Verkeersdoeleinden\-Verblijfsgebied' en 'Tuinen\-Voortuinen', zoals weergegeven in figuur 2\. Het bouwplan is niet in overeenstemming met het geldend bestemmingsplan, omdat een woning niet valt onder de bouw\- en gebruiksmogelijkheden van deze bestemmingen. Om het bouwplan mogelijk te maken, is het noodzakelijk om een nieuw bestemmingsplan (postzegelbestemmingsplan) op te stellen. Onderhavig bestemmingsplan voorziet hierin.

![afbeelding "i_NL.IMRO.0852.BPKBRmolengouw46-va01_0002.png"](i_NL.IMRO.0852.BPKBRmolengouw46-va01_0002.png)

*Figuur 2\. Uitsnede van het plangebied in het nu geldende bestemmingsplan "Broek in Waterland 2008".*

#### 1\.3 Leeswijzer

In hoofdstuk 2 is een beschrijving gegeven van het plan. Hierbij wordt ingegaan op de ruimtelijke en functionele aspecten. Vervolgens wordt in hoofdstuk 3 een beschrijving gegeven van de relevante beleidskaders. In hoofdstuk 4 wordt op de diverse omgevingsaspecten ingegaan. Een juridische beschrijving van het plan is gegeven in hoofdstuk 5. In dit hoofdstuk wordt onder andere ingegaan op de bestemmingen. Hoofdstuk 6 gaat in op de economische en de maatschappelijke uitvoerbaarheid van het plan. In dit hoofdstuk wordt ook aandacht besteed aan het aspect grondexploitatie.

### Hoofdstuk 2 PLANBESCHRIJVING

#### 2\.1 Huidige situatie

Het plangebied ligt ten zuidoosten van de kern Broek in Waterland. Het landschap rondom Broek in Waterland wordt gekarakteriseerd als veenweidegebied. Het veenweidegebied is zeer open met brede watergangen. Verspreid in het landschap liggen dorpen en boerderijen als eilanden in dit open landschap.

Het plangebied ligt in een lint dat ontsloten wordt via de weg Molengouw. Het perceel wordt omringt door particuliere percelen met daarop woningen. Op het perceel zelf staan nu een kas, een garage en een stacaravan.

#### 2\.2 Toekomstige situatie

Het planvoornemen omvat de realisatie van twee woningen op het perceel naast Molengouw 46a. Het perceel maakt deel uit van een divers gebied dat langzamerhand een woonwijkje is geworden. In de afgelopen jaren is een vijftal woningen aan het gebied toegevoegd. Verdichting van het bebouwde gebied is in stedenbouwkundig opzicht een logische ontwikkeling. Het perceel is al omringd door woningen, daarom verdwijnt er geen landschap of open doorzicht.

*Situering woningen*

Overeenkomstig de bestemming 'Woondoeleinden' uit het bestemmingsplan Broek in Waterland 2008, moeten de woningen in de voorgevelrooilijn worden gebouwd, tweedelijnsbebouwing wordt niet toegestaan. De voorgevel is de naar de weg toegekeerde zijde van een gebouw. De woningen in Broek in Waterland zijn duidelijk op de weg georiÃ«nteerd, staan in een verspringende rooilijn en staan veelal dicht op de weg. De nieuwe woningen zijn zodanig in het plangebied gesitueerd dat de woningen langs en richting de weg ten zuidwesten van het perceel in de voorgevelrooilijn gebouwd worden. In de regels is opgenomen dat de voorgevel evenwijdig met en in de zuidwestelijke bouwgrens moet worden gebouwd. Hierdoor ontstaat geen tweedelijnsbebouwing en wordt aangesloten bij de bestaande stedenbouwkundige situatie.

### Hoofdstuk 3 BELEIDSKADER

#### 3\.1 Inleiding

Dit hoofdstuk geeft een samenvatting van de beleidskaders, waarmee bij het opstellen van dit bestemmingsplan rekening is gehouden.

#### 3\.2 Rijksbeleid

##### 3\.2\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) is op 13 maart 2012 vastgesteld. Met deze structuurvisie laat het Rijk de ruimtelijke ordening meer dan eerder het geval was over aan de provincies en gemeenten. Het Rijk heeft gekozen voor een selectieve inzet van rijksbeleid op 13 nationale belangen. Uitsluitend voor deze belangen is het Rijk direct verantwoordelijk en wil hier resultaten op boeken. Buiten de hieronder genoemde 13 belangen hebben de decentrale overheden beleidsruimte voor het faciliteren van ontwikkelingen:

* 1\. Rijksvaarwegen;

* 2\. Mainportontwikkeling Rotterdam;

* 3\. Kustfundament;

* 4\. Grote rivieren

* 5\. Waddenzee en waddengebied;

* 6\. Defensie;

* 7\. Hoofdwegen en hoofdspoorwegen;

* 8\. Elektriciteitsvoorziening;

* 9\. Buisleidingen van nationaal belang voor vervoer van gevaarlijke stoffen;

* 10\. Ecologische hoofdstructuur;

* 11\. Primaire waterkeringen buiten het kustfundament;

* 12\. IJsselmeergebied (uitbreidingsruimte);

* 13\. Erfgoederen van uitzonderlijke universele waarde.

Het voornemen raakt niet aan nationale ruimtelijke belangen.

##### 3\.2\.2 Ladder voor duurzame verstedelijking

In het Bro (artikel 3\.1\.6 lid 2\) is opgenomen dat een toelichting bij een bestemmingsplan dat een nieuwe stedelijke ontwikkeling mogelijk maakt, voldoet aan de volgende voorwaarden:

* 1\. Er wordt beschreven dat de voorgenomen stedelijke ontwikkeling voorziet in een actuele regionale behoefte;

* 2\. Indien uit de beschrijving, bedoeld in onderdeel a, blijkt dat sprake is van een actuele regionale behoefte, wordt beschreven in hoeverre in die behoefte binnen het bestaand stedelijk gebied van de betreffende regio kan worden voorzien door benutting van beschikbare gronden door herstructurering, transformatie of anderszins;

* 3\. Indien uit de beschrijving, bedoeld in onderdeel b, blijkt dat de stedelijke ontwikkeling niet binnen het bestaand stedelijk gebied van de betreffende regio kan plaatsvinden, wordt beschreven in hoeverre wordt voorzien in die behoefte op locaties die, gebruikmakend van verschillende middelen van vervoer, passend ontsloten zijn of als zodanig worden ontwikkeld.

Als hulpmiddel voor het toepassen van deze 'ladder voor duurzame verstedelijking' is door het Ministerie van Infrastructuur en Milieu een handreiking opgesteld. Deze handreiking gaat uit van het doorlopen van drie treden:

* 1\. Is er een regionale behoefte? Zo nee, stop de procedure of pas het plan zodanig aan dat het past bij de regionale behoefte;

* 2\. Zo ja, is (een deel) van de regionale behoefte op te vangen binnen het bestaand stedelijk gebied. Zo ja, voldoende gemotiveerd;

* 3\. Zo nee, zoek een locatie die multimodaal ontsloten is of kan worden voor de resterende regionale behoefte.

In de eerste trede is opgenomen dat de voorgenomen stedelijke ontwikkeling voorziet in een actuele regionale behoefte. Er is geen ondergrens bepaald voor wat een âstedelijke ontwikkelingâ is. Op basis van jurisprudentie blijkt echter dat de bouw van twee woningen niet wordt gezien als een stedelijke ontwikkeling. Toetsing aan de ladder is in zoverre niet van toepassing op voorliggend plan.

#### 3\.3 Provinciaal beleid

##### 3\.3\.1 Structuurvisie 2040

De Structuurvisie is het ruimtelijk beleidskader van de provincie en geeft op hoofdlijnen het ruimtelijke beleid van de provincie weer. Het is een zelfbindend document. De Structuurvisie Noord\-Holland 2040 is in 2010 vastgesteld door Provinciale Staten. In 2015 heeft de meest recente actualisatie plaatsgevonden.

De provincie Noord\-Holland zet de komende 30 jaar in op compacte, hoogwaardige en bereikbare steden omringd door aantrekkelijk recreatief groen. Bij ruimtelijke ontwikkelingen dient rekening gehouden te worden met de ruimtelijke kwaliteit, duurzaam ruimtegebruik en klimaatbestendigheid. De provincie wil steden optimaal benutten, landschappen open houden en ruimte bieden aan economie en woningbouw. Zij streeft naar verdere stedelijke verdichting en helpt gemeenten bij het optimaliseren van het gebruik van Bestaand Bebouwd Gebied (in de PRV d.d. 1 maart 2017 bestaand stedelijk gebied in plaats van Bestaand Bebouwd Gebied.

##### 3\.3\.2 Provinciale Ruimtelijke Verordening

Bij de Structuurvisie hoort een Provinciale Ruimtelijke Verordening (PRV), die de regels stelt waaraan bestemmingsplannen, wijzigings\- en uitwerkingsplannen, beheersverordeningen en (tijdelijke) omgevingsvergunningen waarbij wordt afgeweken van het bestemmingsplan dienen te voldoen. In tegenstelling tot de Structuurvisie Noord\-Holland 2040 is de verordening bindend. De PRV wordt regelmatig aangepast naar aanleiding van nieuwe wetgeving en/of provinciaal beleid. Voorliggend bestemmingsplan is getoetst aan de PRV zoals deze op 1 maart 2017 in werking is getreden.

| **artikel PRV**   Â | **Toetsingscriterium**   Â | **Conclusie**   Â |

| --- | --- | --- |

| Artikel 5c.Kleinschalige ontwikkeling   Â | Een bestemmingsplan staat geen kleinschalige ontwikkelingen buiten bestaand stedelijk gebied toe, tenzij deze ontwikkeling binnen een bestaand bouwblok dat al voorziet in een stedelijke functie plaatsvindt, of in geval dat het bestaand bebouwd oppervlak niet wordt vergroot.  De gedachte achter artikel 5c is dat voor kleinschalige ontwikkelingen, zoals enkele woningen, altijd ruimte is binnen BSG of binnen bestemmingsvlakken in het landelijk gebied waar al wordt voorzien in stedelijk functies.   Â | In aansluiting op de landelijke jurisprudentie wordt voorgenomen ontwikkeling niet gezien als stedelijke ontwikkeling als bedoeld in art. 1\.1\.1 van het Bro. De PRV sluit hier qua terminologie aan bij de Bro. Er is sprake van een kleinschalige ontwikkeling. Het plangebied kent in het geldend bestemmingsplan de bestemmingen 'Groenvoorzieningen', 'Verkeersdoeleinden\-Verblijfsgebied' en 'Tuinen\-Voortuinen'. Het plangebied maakt hierdoor deel uit van het bestaand stedenbouwkundig samenstel van bebouwing ten behoeve van het woonwijkje ter plaatse, en daarmee worden gerekend tot het bestaand stedelijk gebied. Verdichting van het bebouwde gebied is in stedenbouwkundig opzicht een logische ontwikkeling.  De kleinschalige ontwikkeling is in lijn met artikel 5c binnen bestaand stedelijk gebied toelaatbaar.   Â |

| Artikel 8\.Aardkundig waardevolle gebieden   Â | In de toelichting wordt aangegeven in hoeverre rekening wordt gehouden met de voorkomende bijzondere aardkundige waarden.   Â | De planlocatie ligt in een aardkundig waardevol gebied. In dit bestemmingsplan zijn de aardkundige waarden beschermd met een dubbelbestemming met passende planregel.    Â |

Volgens het toetsingscriterium uit de verordening kan het plangebied worden gerekend tot het bestaand stedelijk gebied. Tevens is een dubbelbestemming in het plan opgenomen om de aardkundige waarden in het plangebied te beschermen. Hiermee voldoet de nieuwe ontwikkeling aan de uitgangspunten van het provinciaal beleid.

##### 3\.3\.3 Nationaal Landschap Laag Holland

Het plangebied ligt in het Nationaal Landschap Laag Holland. Sinds 2012 zijn nationale landschappen geen rijksbeleid meer. Het beleid is niet expliciet overgedragen aan de decentrale overheden, waardoor het hen vrijstaat het te continueren dan wel te wijzigen of te beÃ«indigen. De provincie Noord\-Holland heeft in haar Structuurvisie Noord\-Holland 2040 opgenomen dat de provincie regie voert over het behoud, duurzaam beheer en waar mogelijk versterking van de landschappelijke, cultuurhistorische en natuurlijke kernkwaliteiten van dit gebied.

De kernkwaliteiten van het Nationaal Landschap Laag Holland zijn:

* Het behoud en de ontwikkeling van de openheid van het landschap;

* Het behoud van de rijkdom aan weide\- en moerasvogels;

* Het behoud van het oude geometrische inrichtingspatroon in de droogmakerijen;

* Het behoud van het veenpakket;

* Het behoud van de middeleeuwse strokenverkavelingen en de historische watergangen in het veenweide gebied;

* Het behoud van een groot aantal archeologische locaties;

* Het behoud en de ontwikkeling van karakteristieke dijk\- en lintdorpen.

Om deze kernkwaliteiten te kunnen behouden en ontwikkelen, voert de Provincie regie op de volgende doelen:

* Het behoud en de ontwikkeling van de landbouw als economische drager van het open landschap;

* Het verkrijgen van een robuust watersysteem met een goede waterkwaliteit;

* Het bevorderen van de toegankelijkheid van het gebied voor recreatie en toerisme;

* Een op de burger gerichte communicatie over het Nationaal Landschap.

Bij de ontwikkeling van het bouwplan moet rekening worden gehouden met de doelstellingen voor het behoud van het nationaal landschap. Door het bestemmingsplan worden geen bepalende elementen van het Nationale Landschap Laag Holland verstoord.

##### 3\.3\.4 Leidraad Landschap en Cultuurhistorie

Conform de provinciale verordening dienen in het nieuwe bestemmingsplan voor deze ontwikkeling regels te worden opgenomen ten behoeve van het behoud of versterking van de kernkwaliteiten van het Nationaal landschap zoals omschreven in de leidraad Landschap en Cultuurhistorie. De Leidraad Landschap en Cultuurhistorie richt zich op het behouden, versterken en ontwikkelen van de ruimtelijke kwaliteit van de te onderscheiden landschapstypen. Uitgangspunt bij ruimtelijke ontwikkelingen is âontwikkelen met behoud van identiteit en kwaliteitâ. De ruimtelijke kwaliteit is omschreven aan de hand van de kernkwaliteiten van het landschap. De voornaamste kernkwaliteiten zijn: aardkundige waarden, archeologische waarden en tijdsdiepte (tezamen âondergrondâ), historische structuurlijnen, cultuurhistorische objecten, openheid (tezamen âLandschaps\-DNAâ) en âDorps\-DNAâ. Per landschapstype wordt een ruimtelijk beleidsprofiel uitgezet.

Broek in Waterland ligt in het veenpolderlandschap en wordt als wegdorp aangeduid in provinciale Leidraad Landschap en Cultuurhistorie.

Karakteristiek voor een wegdorp in de veenpolders is:

* Lineaire bebouwing;

* Opstrekkende verkaveling;

* Waterrijke omgeving;

* Langgerekt slotenpatroon;

* Doorzichten vanaf de weg naar open landschap.

Bij de ontwikkeling dient rekening gehouden te worden met de belangrijke zichtlijnen, watergangen, verkavelingen en het open landschap. Het perceel is al omringt door woningen, daarom verdwijnt er vanwege de ontwikkeling geen landschap of open doorzicht.

#### 3\.4 Regionaal beleid

##### 3\.4\.1 Regiovisie Waterland 2040

De regio Waterland heeft in 2009 de Regiovisie Waterland 2040 opgesteld. Het motto van de Regiovisie is: Vitaal met Karakter. De Regiovisie Waterland 2040 vormt de basis voor de gemeentelijke plannen die gemaakt gaan worden. Tevens wordt de visie gebruikt voor het inbrengen van de mening van de regio Waterland bij plannen van de Provincie Noord\-Holland en die van de Metropoolregio Amsterdam. Volgens de visie dient de sociaal\-economische vitaliteit van de kernen te worden bewaakt. Hieraan dient het ruimtelijke beleid zoveel mogelijk bij te dragen, zonder het authentieke karakter van het landschap aan te tasten. Verder is er een "plus" nodig op het gebied van woningbouw ter bevordering/instandhouding van de vitaliteit van de kernen. Daarbij horen ook de locaties van Waterlands Wonen, die kwantitatief tot 2020 nog niet zijn ingevuld. Deze dienen na 2020 verder te worden ontwikkeld.

De woningbouw in het plangebied draagt bij aan de sociaal\-economische vitaliteit van Broek in Waterland. Verdichting van het bebouwde gebied is in stedenbouwkundig opzicht een logische ontwikkeling. De toekomstvisie vormt geen belemmering ten aanzien van dit bouwplan.

#### 3\.5 Gemeentelijk beleid

##### 3\.5\.1 Welstandsnota Waterland

De gemeente Waterland heeft haar welstandsbeleid beschreven in de Welstandsnota Waterland 2013\. In de Welstandsnota worden algemene en gebiedsgerichte welstandscriteria onderscheiden. De algemene welstandscriteria gelden als uitgangspunt voor iedere welstandsbeoordeling. De gebiedsgerichte welstandscriteria worden gebruikt om te beoordelen hoe het bouwwerk past in zijn omgeving. (Ver)bouwplannen worden getoetst aan de Welstandsnota.

Het plangebied valt in de Welstandsnota onder het 'Landelijk gebied'. Het landelijke gebied van de gemeente Waterland maakt deel uit van het Hollands\-Utrechtse veenweidegebied en wordt gekenmerkt door een grote mate van openheid. De meeste gebouwen in het landelijke gebied maken deel uit van een lint. Karakteristiek zijn de stolpboerderijen op een erf, omgeven door bomen. Behalve de vele stolpboerderijen zijn ook vrijstaande woningen uit de jaren zestig veel voorkomend.

Om in te spelen op de verwachte ontwikkelingen kan met een regulier welstandsniveau worden volstaan. Dit houdt in dat de basiskwaliteit van het gebied behouden moet blijven. Om te voorkomen dat in het landelijk gebied ongewenste nieuwbouw ontstaat (bijvoorbeeld catalogusbouw, boerderettes) mag het gebouw alleen vanuit de volgende invalshoeken worden ontworpen:

* het ontwerp is in zijn geheel direct afgeleid van de stolpboerderij. Dit houdt in dat het gebouw aan de objectgerichte welstandscriteria voor stolpboerderijen voldoet.

* het ontwerp is in zijn geheel niet van een stolp afgeleid, maar heeft bijzondere op de plek toegesneden eigen architectonische kwaliteiten, afgeleid van gebiedseigen kenmerken.

Daarbij is het van belang dat de streekeigen landelijke architectuur wordt beschermd, opdat de cultuurhistorische en landschappelijke waarden niet verloren gaan. En dat voor het gebied wezensvreemde gebouwen of elementen (bijvoorbeeld wolfseinden) worden voorkomen.

Het gemeentelijk welstandsbeleid heeft zijn vertaling gekregen in dit bestemmingsplan. Daarmee voldoet dit bestemmingsplan aan het gemeentelijk beleid.

##### 3\.5\.2 Woonvisie Waterland 2020

Op 23 december 2015 is de Woonvisie Waterland 2020 vastgesteld. Het gaat om een brede visie op het wonen met beleidskaders en een uitvoeringsagenda. Het is een visie voor de middellange termijn, die rekening houdt met actuele regelgeving en gebaseerd is op feitelijke en toekomstige ontwikkelingen op de woningmarkt. De gemeente wil prestatieafspraken maken met de corporaties. Woonbeleid, zoals deze woonvisie, is daardoor een voorwaarde. Deze woonvisie vormt dan ook de basis voor een bod van de corporaties en is daarmee het startpunt voor het maken van afspraken met de in de gemeente werkzame corporaties en de huurdersorganisaties. Opgaven waar de gemeente onder meer voor staat zijn de groeiende woningbehoefte, de veranderende vraag naar woningen en het vergroten van de doorstroming en de kwaliteit van de woningvoorraad in het kader van duurzaamheid.

De gemeente geeft aan tegemoet te willen komen aan de natuurlijke groei van de gemeente en kernen, door het selectief toevoegen van nieuwe woningen. De verwachtte groei van de woningbehoefte zou idealiter leiden tot een uitbreiding van de woningvoorraad met circa 50\-80 woningen per jaar. Waterland wil echter groeien met behoud van kwaliteit. Hierin speelt het groene karakter van de gemeente een hoofdrol. Dit stelt grenzen aan de groei. In de woonvisie wordt uitgegaan van een plancapaciteit van 500 woningen tot 2040, hoofdzakelijk uitbreidingen. Toekomstige locaties moeten bij voorkeur binnen bestaand stedelijk gebied (zoals omschreven in de Provinciale Ruimtelijke Verordening) worden gezocht.

Met de realisatie van de twee woningen wordt voorzien in de natuurlijke groei van de kern Broek in Waterland. Het perceel ligt in een groeiend woonwijkje en wordt al omringt door woningen. Hierdoor verdwijnt er geen landschap of open doorzicht. De ontwikkeling sluit aan bij het uitgangspunt van de gemeente om te groeien met behoud van kwaliteit.

##### 3\.5\.3 Nota Grondbeleid Gemeente Waterland 2016

De Nota Grondbeleid Gemeente Waterland 2016 geeft de kaders waarbinnen het college van burgemeester en wethouders het grondbeleid uitvoert. Het doel van het te voeren grondbeleid van de gemeente Waterland is het bevorderen van het gewenste ruimtegebruik en de ruimtelijke kwaliteit en het bevorderen van een rechtvaardige verdeling van kosten en opbrengsten. Dit doel kan (mede) worden bereikt door het meewerken aan ruimtelijke plannen van derden. Bij ruimtelijke plannen van derden waarbij een planologische maatregel moet worden genomen en vanuit de Wro de verplichting bestaat om de kosten van gemeentelijke grondexploitatie te verhalen, wordt gewerkt met exploitatieovereenkomsten en \-plannen. In paragraaf 6\.4 wordt hier nader op ingegaan.

##### 3\.5\.4 Duurzaamheidsagenda

De gemeente heeft de ambitie om in 2050 energieneutraal te zijn. Dit betekent dat in 2050 alleen energie van hernieuwbare bronnen (zon, wind, biomassa, aardwarmte) wordt gebruikt, voor alle gebouwen (woningen, kantoren, bedrijfspanden) en voor het verkeer en vervoer op het grondgebied van de gemeente Waterland. Om dit te bereiken zet de gemeente sterk in op duurzaamheid, echter, met oog voor de kenmerkende waarden binnen de gemeente. De gemeente streeft naar een duurzame ontwikkeling van het kenmerkende (water)landschap en de mooie stads\- en dorpsgezichten. De ontwikkelende partij beoogt duurzame woningen te realiseren of te laten realiseren.

##### 3\.5\.5 Nota integrale handhaving 2016\-2020

Het handhavingsbeleid van de gemeente is vastgelegd in de Nota integrale handhaving 2016\-2020\. Deze nota geeft het kader en de strategie voor de uitvoering van toezicht en handhaving op het gebied van onder meer bouwen, ruimtelijke ordening, brandpreventie, openbare buitenruimte voor de jaren 2016\-2020\. De handhaving richt zich in brede zin op 'het doen naleven van regelgeving'. Het handhavingsbeleid is van toepassing op de planologische regelingen voortvloeiend uit dit bestemmingsplan.

##### 3\.5\.6 Groenvisie 2016

De gemeente Waterland heeft een groen en landelijk karakter. Om de bestaande en potentiÃ«le waarden van het groen te behouden en in de toekomst verder te ontwikkelen is in 2008 de Groenvisie 2016 vastgesteld. Deze visie biedt aanknopingspunten voor de groene ontwikkelingen binnen de gemeente en vormt de basis voor het beheer. Het perceel maakt geen deel uit van waardevolle groenelementen zoals beschreven in de Groenvisie 2016\.

##### 3\.5\.7 Omgevingsvisie Waterland 2030

De gemeente Waterland beschikt over een prachtig en waardevol gebied met kleine historische kernen. Het is belangrijk dat veranderingen hieraan bijdragen. De gemeente Waterland heeft daarom de koers van het ruimtelijk beleid tot 2030 vastgelegd in een omgevingsvisie. De omgevingsvisie geeft niet alleen richting aan ruimtelijke ontwikkelingen in de komende jaren, maar ook een visie op de manier waarop wordt omgegaan met nieuwe ruimtelijke initiatieven. De omgevingsvisie is hierdoor onder meer belangrijk voor plannen die niet kunnen worden gerealiseerd op basis van een bestemmingsplan.

De gemeente stelt zich bij nieuwe ruimtelijke initiatieven steeds de vraag âHoe kan deze ontwikkeling de kernprincipes van de gemeente versterken?â en âHoe kan deze ontwikkeling worden gecombineerd met initiatieven van andere partijen zodat meerwaarde ontstaat?â.

De kernprincipes zijn:

* vertrek vanuit historie, landschap en natuur;

* wees groot in kleinschaligheid;

* houd de stad op afstand maar versterk de verbindingen;

* ga voor duurzaam;

* beleef en respecteer het water.

De Omgevingsvisie Waterland 2030 is op 9 maart 2017 vastgesteld. Op 24 maart 2017 is de omgevingsvisie in werking getreden.

#### 3\.6 Conclusie

Uit bovenstaande paragrafen blijkt dat het rijksbeleid, provinciaal, regionaal en gemeentelijk beleid geen belemmering vormen voor de realisatie van twee woningen op de planlocatie.

### Hoofdstuk 4 MILIEU\- EN OMGEVINGSASPECTEN

#### 4\.1 Inleiding

Voor het plangebied en de omgeving kunnen (wettelijke) belemmeringen en/of voorwaarden een rol spelen. Het uitgangspunt voor het bestemmingsplan is dat er een goede omgevingssituatie ontstaat. In de volgende paragrafen zijn de randvoorwaarden die voortvloeien uit de milieu\- en omgevingsaspecten beschreven.

#### 4\.2 Ecologie

Om de uitvoerbaarheid van onderhavig plan te toetsen, is een inventarisatie van natuurwaarden uitgevoerd. Het doel hiervan is om na te gaan of een aanvullend onderzoek in het kader van de Flora\- en faunawet (Ffw), een Voortoets in het kader van de Natuurbeschermingsweg 1998 (Nbw 1998\) of een analyse in het kader van het provinciaal ruimtelijk natuurbeleid noodzakelijk is. Naast het raadplegen van bronnen is het plangebied ten behoeve van de inventarisatie op 19 oktober 2016 bezocht door een ecoloog van BÃ¼gelHajema Adviseurs. Tijdens dit bezoek is een voldoende beeld van de natuurwaarden verkregen. De inventarisatie is gerapporteerd in de memo zoals opgenomen in Bijlage 3 Ecologische

inventarisatie.

Onder de soort\- en gebiedsbescherming staat omschreven wat in het plangebied is aangetroffen, hoe dit zich verhoudt tot de geldende wet\- en regelgeving en welke verwachtingen hieraan gekoppeld zijn. Daarnaast zijn enkele aanbevelingen gedaan met betrekking tot in het plangebied aanwezige zwaar beschermde amfibieÃ«n.

Uit de ecologische inventarisatie is naar voren gekomen dat aanvullend onderzoek in het kader van de Ffw, de Nbw 1998 of het provinciaal ruimtelijk natuurbeleid niet noodzakelijk is. Met inachtneming van het broedseizoen van vogels is een ontheffing van de Ffw op voorhand niet nodig. Het plan heeft in het kader van de Nbw 1998 geen negatieve gevolgen voor de instandhoudingsdoelstellingen van natuurlijke habitats en soorten. Voor deze activiteit is daarom geen vergunning op grond van de Natuurbeschermingswet 1998 nodig. Het plan is daarnaast op het punt van provinciaal ruimtelijk natuurbeleid niet in strijd met de Provinciale Omgevingsverordening.

Geadviseerd wordt om vestiging van rugstreeppad tijdens de uitvoering van de plannen te voorkomen. Dit kan door ervoor te zorgen dat bij graafwerkzaamheden geen ondiepe plassen ontstaan die kunnen dienen als voortplantingswater voor rugstreeppad. Als alternatief kan tijdens de werkzaamheden een amfibieÃ«nscherm om het plangebied aangebracht worden, zodat rugstreeppad geen toegang heeft tot het plangebied.

**Wetswijziging**

Per 1 januari 2017 is de Wet natuurbescherming (Wnb) in werking getreden. Hiermee zijn de Ffw en Nbw 1998 herzien. De bovengenoemde bevindingen en getrokken conclusies wijzigen hier niet door. Het plan is derhalve op het gebied van ecologie nog steeds uitvoerbaar.

#### 4\.3 Cultuurhistorie en archeologie

In de Structuurvisie Noord\-Holland is Waterland aangewezen als een van de gebieden die waardevolle archeologische vindplaatsen kennen. Het archeologische beleid van de gemeente Waterland is vastgelegd in de âArcheologienota Waterland 2011â. In deze nota wordt verwoord hoe het behoud van archeologische waarden of het onderzoek daarnaar zeker worden gesteld. Volgens de archeologienota ligt het plangebied in een gebied, waar archeologisch onderzoek is vereist bij plangebieden vanaf 2\.500 m2 en een bodemverstoring dieper dan 0,40 meter. Het plangebied heeft een oppervlakte van minder dan 1\.200 m2. Ingrepen van een grotere omvang zijn dan ook niet aan de orde. Voorafgaand aan de vaststelling van het bestemmingsplan hoeft geen archeologisch onderzoek uitgevoerd te worden. Om het behoud van archeologische waarden ook bij toekomstige ontwikkelingen te borgen, is de dubbelbestemming 'Waarde \- Archeologie 4' in het bestemmingsplan opgenomen conform de regeling in het geldende bestemmingsplan.

Voor het behoud van cultuurhistorische waarden in het plangebied is de Leidraad Landschap en Cultuurhistorie van de Provincie Noord\-Holland gevolgd. Dit is opgenomen in paragraaf 3\.3\.4.

#### 4\.4 Water

Ruimtelijke ontwikkelingen mogen geen negatieve invloed hebben op het watersysteem in een peilgebied. Hiervoor is de uitvoering van een watertoets verplicht. Het is van belang om in een vroeg stadium met het waterschap te overleggen over de precieze invulling van de watertoets. Het plangebied ligt in het beheersgebied van het Hoogheemraadschap Hollands Noorderkwartier. Op 26 september 2016 is middels de digitale watertoets een wateradvies aangevraagd. Op basis van de plangegevens is bepaald dat het plan een zodanige invloed heeft op de waterhuishouding heeft dat een normale procedure moet worden gevolgd. Dit komt doordat het plangebied ligt in de beschermingszone van een primaire waterloop. Het oprichten van bebouwing binnen deze beschermingszone kan gevolgen hebben voor de waterhuishouding. Hiermee wordt in de verdere uitwerking van de bouwplannen rekening gehouden.

Voor de overige onderwerpen geldt slechts een beperkte invloed op de belangen van het hoogheemraadschap. Dit kan worden ondervangen met standaard maatregelen. Deze standaard maatregelen zijn opgenomen in het concept wateradvies dat is opgenomen in Bijlage 1 Watertoets. Het plan mag vanuit het oogpunt water, uitvoerbaar worden geacht.

#### 4\.5 Milieuzonering

In de buurt van de planontwikkeling bevindt zich geen bedrijvigheid. Het plangebied wordt omringt door woningen en natuur. De planlocatie bevindt zich daarmee niet in de invloedssfeer van bedrijfshinder. Met het plan worden geen bedrijfsactiviteiten mogelijk gemaakt. Bedrijfshinder vanuit het planvoornemen op de omgeving is hierdoor ook niet aan de orde. Vanuit het aspect milieuzonering zijn er geen belemmeringen voor dit plan.

#### 4\.6 Bodem

De bestemming van de te ontwikkelen locatie zal worden veranderd van 'Groenvoorzieningen', 'Verkeersdoeleinden\-Verblijfsgebied' en 'Tuinen\-Voortuinen' naar 'Wonen'. Wonen is een hindergevoelige functie als het gaat om de kwaliteit van de bodem. Het bestemmen van gronden met een verminderde bodemkwaliteit voor een gevoelige functie moet in het kader van een goede ruimtelijke ordening in beginsel worden voorkomen. Om de geschiktheid van de bodem voor de functie wonen in kaart te brengen is in het plangebied een verkennend bodemonderzoek uitgevoerd door Landview BV, d.d. 29 september 2015 (zie Bijlage 2 Bodemonderzoek).

In het onderzoek zijn licht verhoogde gehalten van kwik, lood en som PAK in de bovengrond aangetroffen. In de ondergrond zijn geen verhogingen van de onderzochte stoffen aangetroffen. In het grondwatermonster overschrijden de concentraties van barium en naftaleen de streefwaarden. In Nederland worden in het grondwater veelvuldig verhoogde concentraties barium geconstateerd, waarvoor een natuurlijke oorzaak wordt verondersteld. Voor het zeer licht verhoogde gehalte aan naftaleen is geen verklaring voorhanden. De aangetroffen lichte verhogingen in de bodem zijn dusdanig gering en/of verklaarbaar uit omgevingsfactoren, dat voor het instellen van een vervolgonderzoek geen aanleiding wordt gezien. Op de locatie bestaat, op basis van het onderzoek, geen risico voor de volksgezondheid bij het gebruik van de gronden voor wonen met tuin. Geconcludeerd kan worden dat de bodem van voldoende kwaliteit is voor de met dit plan beoogde woonfunctie.

#### 4\.7 Geluid

Het plangebied ligt binnen de geluidszone van Burg. Peereboomweg. Omdat met voorliggend bestemmingsplan een gevoelige bestemming (wonen) mogelijk wordt gemaakt is akoestisch onderzoek naar wegverkeerslawaai vanwege de Burg. Peereboomweg nodig. Door BÃ¼gelHajema Adviseurs is ten behoeve van het bestemmingsplan "Broek in Waterland \- Molengouw 60\-62" op 8 augustus 2016 onderzoek uitgevoerd naar de geluidsbelasting vanwege het wegverkeerslawaai afkomstig van de Burg. Peereboomweg. In dit onderzoek is de 48 dB geluidcontour van deze weg berekend, zoals in onderstaande figuur weergegeven.

![afbeelding "i_NL.IMRO.0852.BPKBRmolengouw46-va01_0003.jpg"](i_NL.IMRO.0852.BPKBRmolengouw46-va01_0003.jpg)

*Figuur 3\. 48dB\-contour Burg Peereboomweg*

Uit deze figuur blijkt dat ook het plangebied van dit bestemmingsplan buiten de 48 dB geluidcontour ligt. Uit het oogpunt van zowel de Wet geluidhinder als van een goede ruimtelijke ordening bestaat er derhalve geen bezwaar tegen de realisatie van de woningen wat betreft het aspect geluid.

#### 4\.8 Luchtkwaliteit

Op grond van de Wet milieubeheer is geen onderzoek naar de luchtkwaliteit noodzakelijk, omdat het planvoornemen 'niet in betekenende mate' (NIBM) van invloed is. Op grond van de Regeling niet in betekenende mate bijdragen (luchtkwaliteitseisen) zijn onder meer projecten die minder dan 3% van de (toekomstige) grenswaarde voor NO2 of PM10 bijdragen, wat overeenkomt met 1,2 Âµg/m3 vrijgesteld van toetsing. PM10 en PM2,5 zijn sterk gerelateerd, aangezien PM2,5 onderdeel uitmaakt van de emissie van PM10. Als aan PM10 wordt voldaan, mag daarom worden aangenomen dat ook de grenswaarde van PM2,5 niet wordt overschreden. Voor een aantal categorieÃ«n projecten in de regeling NIBM is de 3% grens omgezet in getalsmatige grenzen. Een van de categorieÃ«n is woningbouw tot 1500 woningen netto met 1 ontsluitingsweg. Voor deze categorie kan toetsing aan de grenswaarden voor het aspect luchtkwaliteit achterwegen blijven. De ontwikkeling van twee woningen valt binnen de categorie âniet in betekenende mateâ. Toetsing aan de grenswaarden is voor dit plan dan ook niet noodzakelijk.

#### 4\.9 Externe veiligheid

In het kader van ruimtelijke procedures conform de Wet ruimtelijke ordening (Wro) dient het aspect externe veiligheid in acht te worden genomen. Externe veiligheid gaat over het beheersen van de risico's voor de woon\- en leefomgeving bij gebruik, opslag en vervoer van gevaarlijke stoffen, zoals vuurwerk, aardgas of LPG. Het aandachtsveld van externe veiligheid richt zich op zowel inrichtingen (bedrijven) waar gevaarlijke stoffen aanwezig zijn als het transport van gevaarlijke stoffen. Dit vervoer kan plaatsvinden over weg, water en spoor en door buisleidingen. Het beleid is er op gericht te voorkomen dat te dicht bij gevoelige bestemmingen activiteiten met gevaarlijke stoffen plaatsvinden. Dit is verankerd in diverse wet\- en regelgeving, zoals het Besluit externe veiligheid inrichtingen (Bevi), Besluit externe veiligheid buisleidingen (Bevb), Besluit externe veiligheid transportroutes en het Besluit algemene regels voor inrichtingen milieubeheer (Activiteitenbesluit).

Het plangebied ligt niet binnen het invloedsgebied van risicovolle inrichtingen, wegen en hoofdgasleidingen. Ook vindt er in de omgeving van het plangebied geen transport van gevaarlijke stoffen plaats. Gevaar (externe veiligheid) vormt geen belemmering voor dit plan.

#### 4\.10 Verkeer en parkeren

Voor een ruimtelijk plan geldt dat de verkeerseffecten die optreden als gevolg van een planvoornemen in het kader van een goede ruimtelijke ordening moeten worden onderbouwd. De nadruk ligt daarbij op de effecten van de ontwikkeling op de verkeersafwikkeling en parkeren (bereikbaarheid), de verkeersveiligheid en de verkeershinder (leefbaarheid).

Woningbouw leidt tot een toename van de verkeersgeneratie. Het gaat hierbij om een toename van het aantal motorvoertuigbewegingen van en naar het plangebied. Gemiddeld genomen kan worden uitgegaan van een toename van 7 motorvoertuigbewegingen per woning per etmaal. In het plangebied worden twee woningen gerealiseerd. Dit leidt tot een toename van 14 verkeersbewegingen per etmaal van en naar het plangebied. Uitgaande van een spitsuurintensiteit van 10% van de etmaalintensiteit leidt dit tot een toename van de spitsuurintensiteit van 1,4 mvt bij uitvoering van het plan. Dit wordt acceptabel geacht; het plan heeft geen negatief effect op een goede leefomgeving.

Vanwege de woningbouw neemt ook de parkeerbehoefte in het plangebied toe. De locatie is volgens de CROW/CBS niet stedelijk (rest bebouwde kom). De parkeerbehoefte voor vrijstaande woningen bedraagt hier 2,3 parkeerplaatsen per woning. Voor parkeerplaatsen die niet openbaar toegankelijk zijn geldt een weging van 0,8\. Dit betekent dat 2,3 x 0,8 \= 1,8 parkeerplaats per woning moet worden gerealiseerd. Hiermee wordt voorzien door 2 parkeerplaatsen per woning te realiseren. Parkeren dient plaats te vinden op eigen erf. Om de realisatie van voldoende parkeergelegenheid op eigen terrein te waarborgen, is hiervoor in de planregels een bepaling opgenomen.

Uit oogpunt van verkeerseffecten wordt voorliggend bestemmingsplan maatschappelijk aanvaardbaar geacht.

#### 4\.11 Vormvrije m.e.r.\-beoordeling

De m.e.r.\-beoordeling houdt in dat nagegaan moet worden of er activiteiten plaatsvinden die negatieve effecten op het milieu kunnen hebben. De grondslag hiervoor is enerzijds het Besluit m.e.r. en anderzijds de hiervoor beschreven milieuonderzoeken. Op de beoogde woningbouw is drempelwaarde voor stedelijke ontwikkeling uit bijlage D van het Besluit m.e.r. van toepassing.

D 11\.2 De aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen.

In gevallen waarin de activiteit betrekking heeft op:

* 1\. een oppervlakte van 100 hectare of meer,

* 2\. een aaneengesloten gebied en 2000 of meer woningen omvat, of

* 3\. een bedrijfsvloeroppervlakte van 200\.000 m2 of meer.

Deze drempelwaarde wordt niet overschreden. Hierdoor kan worden aangenomen dat de milieueffecten van de voorgenomen ontwikkeling in de voorgaande paragrafen reeds voldoende zijn onderzocht. Op basis van de resultaten van deze onderzoeken worden geen onaanvaardbare milieueffecten verwacht. De uitvoerbaarheid van het voorliggende bestemmingsplan wordt niet door onaanvaardbare milieueffecten belemmerd.

### Hoofdstuk 5 JURIDISCHE VORMGEVING

#### 5\.1 Algemeen

In voorgaande hoofdstukken zijn de uitgangspunten voor de ruimtelijke situatie in het plangebied aangegeven. Deze uitgangspunten zijn getoetst aan de milieu\- en omgevingsaspecten en het beleid. In dit hoofdstuk worden de opgenomen bestemmingen en de bijbehorende regels beschreven. Het bestemmingsplan voldoet aan alle vereisten die zijn opgenomen in de Wet ruimtelijke ordening (Wro) en het Besluit ruimtelijke ordening (Bro). Inherent hieraan is de toepassing van de Standaard Vergelijkbare Bestemmingsplannen (SVBP) 2012\. De SVBP maakt het mogelijk om bestemmingsplannen te maken die op vergelijkbare wijze zijn opgebouwd en op dezelfde manier worden verbeeld. De regels van dit bestemmingsplan zijn opgesteld conform deze standaarden. Het bestemmingsplan regelt de gebruiks\- en bebouwingsbepalingen van de gronden in het plangebied. De juridische regeling is vervat in een verbeelding en bijbehorende regels. Op de verbeelding zijn de verschillende bestemmingen vastgelegd, in de regels (per bestemming) de bouw\- en gebruiksmogelijkheden. Het Bro bepaalt dat een bestemmingsplan vergezeld gaat van een toelichting. Deze toelichting heeft echter geen juridische status, maar is wel belangrijk als het gaat om de onderbouwing van hetgeen in het bestemmingsplan is geregeld en om de uitleg daarvan.

#### 5\.2 Toelichting op de bestemming

##### 5\.2\.1 Wonen

De kavels in het plangebied hebben de bestemming 'Wonen'. In het opgenomen bouwvlak zijn maximaal twee woningen mogelijk. De maximale goot\- en bouwhoogte zijn in de regels benoemd. In de regels is opgenomen dat de voorgevel evenwijdig met en in de zuidwestelijke bouwgrens moet worden gebouwd. Deze bepaling zorgt ervoor dat tweedelijnsbebouwing niet mogelijk is. De woonfunctie mag bij recht worden gecombineerd met de uitoefening van een aan\-huis\-verbonden beroep. Hierbij gaat het specifiek om het gebruik van gedeelten van bebouwing als kantoor\- en praktijkruimte. Om geen afbreuk te doen aan het karakter van de woonbestemming mag dit gebruik slechts plaatsvinden voor zover de woonfunctie gehandhaafd blijft, het vloeroppervlak van de kantoor\- en praktijkruimte niet groter is dan 30% van het gebouw en bijbehorende bouwwerken en de parkeerdruk wordt opgevangen op eigen terrein. Kleinschalige bedrijfsmatige activiteiten vallen niet van rechtswege binnen de bestemming, maar hiervan kan worden afgeweken met een omgevingsvergunning. Deze afwijkingsmogelijkheid is van toepassing op bedrijfsactiviteiten die vallen onder categorie 1 van de Staat van Bedrijfsactiviteiten.

*Achtergrondinformatie*

* Verwijzing naar Hoofdstuk 1 INLEIDINGÂ

* Verwijzing naar Hoofdstuk 2 PLANBESCHRIJVING

* Verwijzing naar Hoofdstuk 3 BELEIDSKADER

* Verwijzing naar Hoofdstuk 4 MILIEU\- EN OMGEVINGSASPECTEN

* Verwijzing naar Hoofdstuk 6 UITVOERBAARHEID

##### 5\.2\.2 Waarde \- Aardkundig

De provincie Noord\-Holland heeft in de structuurvisie en de verordening een aantal aardkundig waardevolle gebieden aangewezen. Deze hebben de dubbelbestemming 'Waarde\-Aardkundig'. Ter bescherming van deze waarde, is een omgevingsvergunningstelsel opgenomen. Voor bepaalde werken en werkzaamheden moet een omgevingsvergunning worden aangevraagd. Dit betreft het aanleggen en dempen van sloten, ontgrondingen en andere ingrijpende wijzigingen in de bodemstructuur. Deze vergunning wordt slechts verleend als het gaat om werkzaamheden die geen onevenredige afbreuk doen aan de aardkundige waarden binnen de dubbelbestemming.

*Achtergrondinformatie*

* Verwijzing naar Hoofdstuk 1 INLEIDINGÂ

* Verwijzing naar Hoofdstuk 2 PLANBESCHRIJVING

* Verwijzing naar Hoofdstuk 3 BELEIDSKADER

* Verwijzing naar Hoofdstuk 4 MILIEU\- EN OMGEVINGSASPECTEN

* Verwijzing naar Hoofdstuk 6 UITVOERBAARHEID

##### 5\.2\.3 Waarde \- Archeologie 4

Archeologisch erfgoed bestaat uit resten van menselijke activiteiten uit het verleden, die (veelal) ondergronds bewaard zijn gebleven. Dit kunnen resten van bouwwerken zijn, maar ook resten van gebruiksvoorwerpen, begravingen en agrarische activiteiten. Deze resten vertellen over de geschiedenis van Waterland, de mensen die er woonden en hun gebruiken en leefwijzen. Daarmee zijn deze resten een belangrijke bron van informatie. In het kader hiervan is de gemeente Waterland in de Archeologienota Waterland 2011 verdeeld in een aantal archeologische categorieÃ«n. Het plangebied valt onder de vierde categorie wat inhoudt dat bij een planomvang vanaf 2500 mÂ² met een diepte van 40 centimeter onder het maaiveld rekening moet worden gehouden met archeologie. Om dit juridisch vorm te geven heeft het plangebied de dubbelbestemming 'Waarde\-Archeologie 4' gekregen. Deze bestemming regelt dat voor grondroerende werkzaamheden een omgevingsvergunning voor het bouwen moet worden aangevraagd indien deze de eerder genoemde oppervlakte\- en dieptemaat overschrijden. Hiermee wordt het behoud van eventueel aanwezige archeologische waarden in het gebied geborgd.

*Achtergrondinformatie*

* Verwijzing naar Hoofdstuk 1 INLEIDINGÂ

* Verwijzing naar Hoofdstuk 2 PLANBESCHRIJVING

* Verwijzing naar Hoofdstuk 3 BELEIDSKADER

* Verwijzing naar Hoofdstuk 4 MILIEU\- EN OMGEVINGSASPECTEN

* Verwijzing naar Hoofdstuk 6 UITVOERBAARHEID

### Hoofdstuk 6 UITVOERBAARHEID

#### 6\.1 Inleiding

Wettelijk bestaat de verplichting om inzicht te geven in de uitvoerbaarheid van een bestemmingsplan. Onderdeel hiervan is de maatschappelijke en economische uitvoerbaarheid. Ook wordt er in dit hoofdstuk aandacht besteed aan het aspect grondexploitatie.

#### 6\.2 Maatschappelijke uitvoerbaarheid

Het bestemmingsplan doorloopt een uitgebreide procedure. Tijdens deze procedure zijn er verschillende momenten waarop burgers en belanghebbenden hun mening op het plan kenbaar kunnen maken. Hieronder volgt een nadere toelichting.

***Voorbereidingsfase***

Het bestemmingsplan is in de voorbereidingsfase voorgelegd aan de betrokken diensten en instanties als bedoeld in het overleg ex artikel 3\.1\.1 van het Besluit ruimtelijke ordening (Bro).

In het kader van het vooroverleg is van de Provincie Noord\-Holland op 14 februari 2017 een overlegreactie op het plan ontvangen. Hierin geven zij aan in te kunnen stemmen met het planvoornemen. Voor het overige zijn geen reacties op het voorontwerpbestemmingsplan binnengekomen.

***Ontwerpfase***

Het ontwerpbestemmingsplan doorloopt vervolgens de in de Wro opgenomen formele bestemmingsplanprocedure. Dit betekent dat het ontwerpbestemmingsplan gedurende zes weken ter inzage wordt gelegd. Tijdens deze periode wordt een ieder de gelegenheid geboden tot het indienen van zienswijzen.

***Vaststellingsfase***

Ten aanzien van de ingekomen zienswijzen wordt een standpunt bepaald in de Zienswijzennotitie. Wanneer hier aanleiding toe is, wordt het resultaat van de Zienswijzennotitie verwerkt in het vast te stellen bestemmingsplan. De indieners van de zienswijzen worden hiervan op de hoogte gesteld. Tot slot is tegen de vaststelling van het bestemmingsplan beroep mogelijk bij de Afdeling Bestuursrechtspraak van de Raad van State.

#### 6\.3 Economische uitvoerbaarheid

Het bestemmingsplan is een op ontwikkeling gericht plan. De kosten komen voor rekening van de particuliere ontwikkelaar. De economische uitvoerbaarheid van het bestemmingsplan is daarmee gewaarborgd.

#### 6\.4 Grondexploitatie

Met de grondexploitatieregeling in de Wet ruimtelijke ordening (Wro) en het Besluit ruimtelijke ordening (Bro) beschikken gemeenten over mogelijkheden voor het verhalen van kosten, indien sprake is van bouwplannen zoals bedoeld in artikel 6\.2\.1 Bro. Hierbij valt te denken aan kosten voor het bouw\- en woonrijp maken van de gronden en kosten voor het bestemmingsplan. Daarnaast hebben gemeenten sturingsmogelijkheden, omdat in het geval van grondexploitatie door derden diverse eisen en regels gesteld kunnen worden.

Voorliggend bestemmingsplan biedt de mogelijkheid voor de realisatie van een bouwplan zoals bedoeld in artikel 6\.2\.1\. Voor het plan dient op grond hiervan een exploitatieplan opgesteld te worden, tenzij het kostenverhaal anderszins is verzekerd. De gemeente heeft met de initiatiefnemer een exploitatieovereenkomst gesloten, waarin tevens het planschadeverhaal is geregeld. Het opstellen van een grondexploitatieplan is hierdoor niet langer noodzakelijk. Het kostenverhaal is anderszins verzekerd.

\=\=\=