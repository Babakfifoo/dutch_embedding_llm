# **Vastgesteld bestemmingsplan "Kogelstraat 74, Hegelsom"**

*NL.IMRO.1507.HSKOGELSTRAAT74-BPV1* 

| Document:  | Bestemmingsplan "Kogelstraat 74 Hegelsom" |
|------------|-------------------------------------------|
| IDN:       | NL.IMRO.1507.HSKOGELSTRAAT74-BPV1         |
| Status:    | Vastgesteld                               |
| Datum:     | 8 februari 2022                           |
| Aanvrager: | Familie Zanders                           |
| Auteur:    | Ing. P.W.M. van de Ligt                   |

Ing. R.M.M.R.G. Keiren

Bureau Leefomgeving B.V. Schoolstraat 7 5961 EE HORST 077 – 208 60 99 contact@bureauleefomgeving.nl www.bureauleefomgeving.nl

| 1.    | INLEIDING4                                               |  |
|-------|----------------------------------------------------------|--|
| 1.1   | Aanleiding en doel van het bestemmingsplan 4             |  |
| 1.2   | Ligging en begrenzing van het plangebied 5               |  |
| 1.3   | Vigerend bestemmingsplan 6                               |  |
| 1.4   | Leeswijzer7                                              |  |
| 2.    | BESCHRIJVING VAN HET PLANGEBIED8                         |  |
| 2.1   | Algemeen 8                                               |  |
| 2.2   | Ruimtelijke structuur 9                                  |  |
| 2.3   | Functionele structuur 10                                 |  |
| 2.4   | Historische ontwikkeling en cultuurhistorie 10           |  |
| 3.    | BELEID 12                                                |  |
| 3.1   | Inleiding  12                                            |  |
| 3.2   | Rijksbeleid  12                                          |  |
| 3.2.1 | Nationale omgevingsvisie 12                              |  |
| 3.2.2 | Besluit algemene regels ruimtelijke ordening (Barro)  13 |  |
| 3.2.3 | Ladder duurzame verstedelijking  13                      |  |
| 3.3   | Provinciaal beleid 14                                    |  |
| 3.3.1 | Provinciaal Omgevingsplan Limburg 2014 16                |  |
| 3.3.2 | Omgevingsverordening Limburg 2014  21                    |  |
| 3.3.3 | Regionale Woonvisie Noord-Limburg 2020-2024 22           |  |
| 3.4   | Gemeentelijk beleid  23                                  |  |
| 3.4.1 | Structuurvisie Horst aan de Maas  23                     |  |
| 3.4.2 | Masterplan Wonen Horst aan de Maas 25                    |  |
| 3.4.3 | Maatwerknotitie bijgebouwen buitengebied 25              |  |
| 3.5   | Conclusie 26                                             |  |
| 4.    | PLANBESCHRIJVING 27                                      |  |
| 4.1   | Uitgangspunten en doelstellingen van het plan 27         |  |
| 4.2   | Stedenbouwkundige / ruimtelijke aspecten 28              |  |
| 4.3   | Landschappelijke inpassing  30                           |  |
| 5.    | SECTORALE ASPECTEN  32                                   |  |
| 5.1   | Inleiding  32                                            |  |

|    | 5.2   | Milieuaspecten  32                                        |  |
|----|-------|-----------------------------------------------------------|--|
|    | 5.2.1 | Bodem- en grondwaterkwaliteit 32                          |  |
|    | 5.2.2 | Geluid 32                                                 |  |
|    | 5.2.3 | Luchtkwaliteit  33                                        |  |
|    | 5.2.4 | Geur 35                                                   |  |
|    | 5.2.5 | Bedrijven en milieuzoneringen  37                         |  |
|    | 5.2.6 | Externe veiligheid  38                                    |  |
|    | 5.2.7 | M.e.r.-beoordeling  41                                    |  |
|    | 5.3   | Waterparagraaf 43                                         |  |
|    | 5.3.1 | Beleidskader 43                                           |  |
|    | 5.3.2 | Kenmerken van het watersysteem (huidige situatie) 44      |  |
|    | 5.3.3 | Water in relatie tot de ontwikkeling (nieuwe situatie) 45 |  |
|    | 5.4   | Kabels en leidingen 45                                    |  |
|    | 5.5   | Natuur 45                                                 |  |
|    | 5.5.1 | Flora en fauna 46                                         |  |
|    | 5.5.2 | Natura2000 46                                             |  |
|    | 5.6   | Archeologie en cultuurhistorie 48                         |  |
|    | 5.7   | Verkeer en parkeren 50                                    |  |
|    | 5.8   | Spuitzones gewasbescherming 50                            |  |
|    |       |                                                           |  |
| 6. |       | UITVOERBAARHEID 52                                        |  |
|    | 6.1   | Economische uitvoerbaarheid 52                            |  |
|    | 6.2   | Handhaving 52                                             |  |
|    | 6.3   | Maatschappelijke uitvoerbaarheid  54                      |  |
|    | 6.4   | Procedure 54                                              |  |
| 7. |       | JURIDISCHE TOELICHTING 56                                 |  |
|    | 7.1   | Planstukken 56                                            |  |
|    | 7.2   | Toelichting op de verbeelding  56                         |  |
|    | 7.3   | Toelichting op de planregels  56                          |  |
|    |       |                                                           |  |

- 
- 
- 
- § Akoestisch onderzoek, HMB Groep (d.d. 1 juni 2021, kenmerk: 21235502N)
- § Landschappelijk inpassingsplan, Ron Janssen Erf- en Landschapsverfraaiing (d.d. 13 september 2021)

# **1. INLEIDING**

## **1.1 Aanleiding en doel van het bestemmingsplan**

Op de locatie Kogelstraat 74 in Hegelsom is het gemengd agrarisch bedrijf van de familie Zanders gevestigd, bestaande uit een veehouderij- en een akkerbouwtak. Al vier generaties is het agrarisch bedrijf van de familie op deze plek gevestigd. Inmiddels heeft de huidige generatie de pensioengerechtigde leeftijd bereikt en heeft de volgende generatie aangegeven het agrarisch bedrijf niet voort te willen zetten. Gezien de pensioengerechtigde leeftijd, het ontbreken van een opvolger en de (zeer) beperkte ontwikkelingsmogelijkheden op de locatie is de familie voornemens de bedrijfsactiviteiten te beëindigen.

Afbeelding 1 Ligging en omgeving plangebied, woonkernen Horst (noord) en Hegelsom (zuid) (agrarisch bedrijf rood omcirkeld)

Gelegen op de hoek van de Bemmelstraat en de Kogelstraat, in het overgangsgebied tussen de woonkernen Horst en Hegelsom, is het agrarisch bedrijf de laatste jaren steeds verder omringd door woningbouw. Logischerwijs wil de familie hierbij aansluiten door de agrarische activiteiten te beëindigen en daarvoor in de plaats twee (burger)woningen te realiseren, waarvan één ter vervanging van de huidige bedrijfswoning.

Hierdoor ontstaat er de mogelijkheid om van dit overgangsgebied een kwalitatief passende aansluiting te maken tussen de beide woonkernen Horst en Hegelsom en sluit de locatie veel beter aan bij de vanaf 2005 in ontwikkeling zijnde woonwijk Pastoorsveld, gelegen direct ten noorden van het plangebied, aan de overzijde van de Bemmelstraat.

Bijkomend voordeel van het beëindigen van het agrarisch bedrijf is dat de milieubelemmeringen wegvallen welke de stedenbouwkundige afronding van de woonwijk Pastoorsveld thans tegenhouden.

Het beëindigen van het agrarisch bedrijf en het daarvoor in de plaats terugbouwen van woningen is conform het vigerende bestemmingsplan "Buitengebied Horst aan de Maas" niet toegestaan. Bij de gemeente Horst aan de Maas is daarom een verzoek om medewerking ingediend om de beoogde ontwikkeling van de locatie alsnog te kunnen verwezenlijken. Gezien de grote kwaliteitswinst die behaald wordt met het saneren van het agrarische bedrijf heeft de gemeente per brief van 6 januari 2021 (kenmerk: WABO-2020-0686) aangegeven, onder voorwaarden, in principe medewerking te verlenen. Om de ontwikkeling mogelijk te maken dient het bestemmingsplan aangepast te worden. Met voorliggende bestemmingsplan wordt hieraan invulling gegeven.

Conform het huidige agrarische gebruik is de locatie in het bestemmingsplan bestemd als 'Agrarisch met waarden' en voorzien van een bouwvlak met de functieaanduiding 'specifieke vorm van agrarisch veehouderij'. Conform deze bestemming is het uitsluitend toegestaan de locatie te gebruiken ten behoeve van een agrarisch bedrijf, met in het bijzonder als een grondgebonden veehouderij.

Middels voorliggend bestemmingsplan wordt de beoogde ontwikkeling van de locatie juridisch-planologisch vastgelegd door agrarische bedrijfsactiviteiten uit te sluiten, de bestaande bedrijfswoning te slopen en te vervangen door een nieuwe burgerwoning, georiënteerd op de Kogelstraat, en een tweede burgerwoning mogelijk te maken, georiënteerd op de Bemmelstraat.

# **1.2 Ligging en begrenzing van het plangebied**

Het agrarisch bedrijf van de familie Zanders ligt aan de Kogelstraat 74, in het buitengebied van Hegelsom. De locatie staat kadastraal bekend als gemeente Horst, sectie M, nummers 1258 en 1469. De Kogelstraat vormt een belangrijke verbinding tussen Hegelsom en het nabijgelegen Horst. De locatie ligt dan ook in een overgangsgebied tussen beide kernen. In de directe omgeving zijn in de afgelopen jaren diverse nieuwbouwwoningen gerealiseerd, waaronder de nieuwbouwwijk Pastoorsveld, aan de overzijde van de Bemmelstraat.

Ten zuiden van het plangebied, op een afstand van circa 200 meter, ligt de feitelijke bebouwde kom van Hegelsom. De Kogelstraat gaat, in de kern van Hegelsom, over in de Heijenstraat. Tezamen met de Pastoor Debijestraat vormen deze drie wegen de hoofdstructuur van de kern van Hegelsom. In noordelijke richting, op Horster grondgebied gaat de Kogelstraat, ter hoogte van de Bemmelstraat, over in de Kraneveldweg.

Het agrarisch bedrijf ligt op de hoek van de Kogelstraat en Bemmelstraat. Ten noorden van de Bemmelstraat is de afgelopen jaren de woonwijk Pastoorsveld gerealiseerd, welke behoort bij de kern van Horst. Ten oosten van het agrarisch bedrijf bevinden zich enkele (grootschalige) glastuinbouwbedrijven, welke zijn ingesloten tussen Hegelsom en Horst. Ten westen van het agrarisch bedrijf, aan de overzijde van de Kogelstraat, is sprake van een buitengebied karakteristiek met verspreid liggende bebouwing, voornamelijk bestaande uit agrarische bedrijven en woningen.

Thans is het plangebied bebouwd met een bedrijfswoning (huisnummer 74), twee stallen (een jongveestal en een voormalige varkensstal), een machineberging, twee houten schuren, voeropslagen en erfverharding. Het resterende deel van de gronden in eigendom zijn in gebruik als landbouwperceel.

De locatie grenst aan de zuidelijke zijde aan een woning (Kogelstraat 70), zijnde de oorspronkelijke boerderij van het agrarisch bedrijf, maar in het verleden afgesplitst van het agrarisch bedrijf. Aan de overzijde van de Kogelstraat bevindt zich eveneens een woning (Hillenweg 2), aan de overzijde van de Bemmelstraat ligt de woonwijk Pastoorsveld welke nog niet is afgerond ter hoogte van het agrarisch bedrijf. Betreffende gronden liggen braak. In het oosten vormen de glastuinbouwbedrijven een harde grens.

Afbeelding 2 Luchtfoto huidige situatie plangebied (plangebied betreft het huidige agrarische bouwvlak)

# **1.3 Vigerend bestemmingsplan**

De locatie maakt onderdeel uit van het bestemmingsplan "Buitengebied Horst aan de Maas" (vastgesteld d.d. 19 december 2017). De locatie is hierin bestemd als 'Agrarisch met waarden' en voorzien van een bouwvlak met de functieaanduiding 'specifieke vorm van agrarisch – veehouderij'. De oppervlakte van het bouwvlak bedraagt circa 1 ha. Daarnaast geldt voor de locatie ook de dubbelbestemming 'Waarde – Archeologie 3' en de gebiedsaanduidingen 'milieuzone – grondwaterbeschermingsgebied Venloschol', 'overige zone - kampen' en 'overige zone – ontwikkelingsgebied glastuinbouw'.

De als 'Agrarisch met waarden' aangewezen gronden zijn bestemd voor een agrarische bedrijfsvoering met in dit geval in het bijzonder tevens voor een geheel of overwegend grondgebonden veehouderij. Per agrarisch bedrijf is één bedrijfswoning toegestaan met een inhoud van maximaal 1.000 m3 . Nagenoeg het gehele bouwvlak mag daarnaast bebouwd worden met bedrijfsgebouwen ten behoeve van het agrarisch bedrijf.

Afbeelding 3. Uitsnede verbeelding vigerend bestemmingsplan met plangebied rood omlijnd, tevens het huidige bouwvlak

Tevens hebben de ontwerp bestemmingsplannen "Parapluplan Internationale werknemers Horst aan de Maas 2021" en "Paraplubestemmingsplan Parkeren Horst aan de Maas" ter inzage gelegen. Alhoewel deze bestemmingsplannen geen specifieke wijzigingen voor betreffende locatie regelen ten opzichte van het vigerende bestemmingsplan, zijn noodzakelijke deelaspecten, indien van toepassing, meegenomen in de afweging van de beoogde ontwikkeling van de locatie.

# **1.4 Leeswijzer**

Deze toelichting is als volgt opgebouwd: in hoofdstuk 2 wordt een beschrijving gegeven van de ruimtelijke en functionele structuur van het plangebied. In hoofdstuk 3 wordt het beleidskader beschreven. De beoogde ontwikkeling van de locatie worden beschreven en gemotiveerd in hoofdstuk 4. In hoofdstuk 5 wordt de ontwikkeling getoetst aan de sectorale aspecten. Tenslotte komen in de hoofdstukken 6 en 7 de uitvoerbaarheid en de planstukken en het vooroverleg aan de orde.

# **2. BESCHRIJVING VAN HET PLANGEBIED**

# **2.1 Algemeen**

De middels voorliggend bestemmingsplan te herontwikkelen locatie is gelegen ten noorden van de kern van Hegelsom, in het transparante bebouwingslint van de Kogelstraat. Hegelsom maakt onderdeel uit van de gemeente Horst aan de Maas, gelegen in het noorden van Limburg. Ruim 1.900 inwoners bevolken de kern.

Afbeelding 4. Foto huidige situatie van het agrarisch bedrijf

De Kogelstraat is één van de verbindingswegen tussen de kernen van Hegelsom en Horst. Oorspronkelijk ging deze weg door primair agrarisch gebied. Door de uitbreiding van de kern Horst is hier echter nauwelijks nog sprake van. De Horster woonwijk Pastoorsveld is opgerukt tot aan de Bemmelstraat en de voormalige agrarische bedrijven zijn omgezet tot burgerwoningen. Heden ten dage is het agrarisch bedrijf van de familie Zanders nagenoeg het enige nog actieve agrarische bedrijf in de directe omgeving, behoudens enkele grootschalige glastuinbouwbedrijven welke zijn gelegen ten noorden van Hegelsom.

Het agrarisch bedrijf richt zich op het houden van rundvee en akkerbouw. De inrichting bestaat uit een bedrijfswoning, een voormalige varkensstal, een jongveestal, een machineloods, twee oude schuren en voeropslagen. Op basis van een vergunning d.d. 29 april 2008 (inmiddels Activiteitenbesluit) mogen binnen de inrichting 85 stuks jongvee A3.100 worden gehouden. Totale vergunde ammoniakemissie bedraagt 374 kg NH3/jaar en de vergunde fijn stofemissie bedraagt 3.230 kg PM10/jaar. De omliggende gronden in eigendom (oppervlakte circa 1,3 ha) zijn in agrarisch gebruik als cultuurgrond.

Afbeelding 5. Huidige bebouwde situatie agrarisch bedrijf

De bebouwing van het agrarisch bedrijf concentreert zich op de hoek van de Kogelstraat en Bemmelstraat. Beide wegen vormen respectievelijk tevens de westelijke en noordelijke grens van het plangebied. Rond de bebouwing is sprake van enige opgaande (tuin)beplanting. In zuidelijke richting grenst het plangebied aan de karakteristieke woonboerderij Kogelstraat 70. De oostelijke grens van het plangebied wordt gevormd door de eigen cultuurgrond. Verder in oostelijke en zuidelijke richting bevinden zich glastuinbouwbedrijven.

Afbeelding 6. Impressie Kogelstraat richting Hegelsom Afbeelding 7. Impressie Bemmelstraat

## **2.2 Ruimtelijke structuur**

De locatie ligt op de hoek van de Kogelstraat en de Bemmelstraat, in het overgangsgebied tussen de ten zuiden gelegen kern Hegelsom en de ten noorden gelegen kern Horst. In het noorden van het plangebied ligt de watergang 'de Bemmel'. Deze watergang vormt van oudsher de grens tussen de kernen Horst en Hegelsom.

Het landschap ter plaatse en in de omgeving is te typeren als een kampontginning. Kampontginningen zijn ontstaan door individuele boeren die zich op een geschikt plek vestigden en vervolgens die plek ontgonnen. Qua patroon en bodemeigenschappen lijken deze gebieden sterk op velden (bochtige wegen en relatief dikke eerdgronden). Het belangrijkste verschil is echter de schaal en maat. De kampen zijn veel kleinschaliger. De percelen werden in het verleden omgeving door houtwallen om het vee buiten de akkers te houden. Dit is ter plaatse nauwelijks nog aanwezig. Dit is het gevolg van ruilverkavelingen en het kappen van desbetreffende houtwallen.

Karakteristiek is een verdichte rand om een klein, bol liggend open gebied. Het plangebied maakt onderdeel uit van de verdichte rand, ter plaatse van de bestaande bebouwing. Bijbehorende cultuurgronden maken van oorsprong onderdeel uit van het open gebied. Het open gebied is tegenwoordig in de directe omgeving amper beleefbaar vanwege glastuinbouwbedrijven die het landschap hebben verdicht.

De Kogelstraat wordt, ter plaatste van het plangebied, gekenmerkt als lintbebouwing. Er is zowel sprake van bebouwing die direct aan de weg is gelegen als van bebouwing die verder in het veld is gelegen. Aan de Kogelstraat bevinden zich overwegend burgerwoningen. In het buitengebied bestaat de bebouwing uit veelal vrijstaande woningen op grote percelen. In de overgang naar de kern veranderd dit in veelal twee-onder-eenkap woningen op kleinere percelen.

De Bemmelstraat kenmerkt zich, aan de zuidkant van de weg, door de aanwezigheid van glastuinbouwbedrijven. Ten noorden van de Bemmelstraat liggen de woningen welke onderdeel uitmaken van de woonwijk Pastoorsveld.

# **2.3 Functionele structuur**

Het plangebied is gelegen op een afstand van 200 meter van de kern van Hegelsom. De kern van Hegelsom kent uitsluitend een woonfunctie (met beperkt ondersteunende functies, zoals een basisschool, kerk en cafézaal). Ten noordoosten van de bebouwde kom zijn de lokale sportvelden gelegen en een manege.

Het buitengebied van Hegelsom kenmerkt zich voornamelijk door de aanwezigheid van veel burgerwoningen. Nog maar enkele (agrarische) bedrijven zijn tussen de woningen in gelegen.

Tussen de bebouwing in liggen onbebouwde gronden die thans in gebruik zijn als landbouwgrond. Daarnaast is ten oosten van het plangebied een cluster van glastuinbouwbedrijven gelegen.

# **2.4 Historische ontwikkeling en cultuurhistorie**

Het dorp Hegelsom is ontstaan in de periode 1929 tot 1933 uit de buurtschappen Voor-America ("de Hei") en Hegelsom (omgeving Stationsstraat en "D'n Diek"). Het gebied kent een lange historie met nederzettingen. Met de bouw van de lagere school in 1930 en de kerk in 1933 is de huidige dorpskern ontstaan.

Hegelsom is van oorsprong een agrarisch dorp met vooral veel kippenbedrijven en bonenteelt (staakbonen). In de hoogtijdagen telde het dorp maar liefst tien kuikenbroederijen. Het plangebied is op te delen in twee gedeelten; "De Bemmel" en "De Kogel".

"De Bemmel" vormt van oudsher de grens tussen Horst en Hegelsom. Deze sloot is deels gecultiveerd en heeft recent een meer landelijk aangezicht verkregen door de aanplant van lindebomen. De sloot blijft ook in de ontwikkeling behouden en vormt een mooie verwijzing naar de historie.

Het gehele plangebied maakt van oudsher deel uit van gebied "De Kogel". Al in 1743 wordt in het schat- en meetboek gesproken over boerderij "Cogels", toen nog in bezit van de gemeente. De landerijen en de langgevelboerderij kwamen ongeveer 140 jaar geleden in het bezit van de familie Zanders. De omvang van de boerderij en omringende landerijen bedroeg ongeveer 6 hectare en maakten onderdeel uit van het "Hegelsommerveld". Van origine was het agrarische bedrijf gevestigd in de langgevelboerderij "de Kogel" op Kogelstraat 70. Omstreeks 1980 bleek een bedrijfsvoortzetting alleen haalbaar door een schaalvergroting. Aan de Bemmelstraat werden diverse dierenverblijven en machinestallingen gebouwd en er werd een nieuwe sobere bedrijfswoning gerealiseerd, in de volksmond bekend als "de nieuwe Kogel".

Afbeelding 8. Situatie rond 1900 Afbeelding 9. Situatie rond 1990

# **3. BELEID**

# **3.1 Inleiding**

In dit hoofdstuk worden de op het plangebied van toepassing zijnde beleidskaders behandeld. Gemeenten zijn immers niet geheel vrij in het voeren van hun eigen beleid. Rijk en provincie geven met het door hen gevoerde beleid de kaders aan waarbinnen gemeenten kunnen opereren. In de volgende paragraaf wordt ingegaan op het van toepassing zijnde Rijksbeleid. In de daarop volgende paragraaf komt het provinciaal beleid aan bod. In paragraaf 3.4 volgt ten slotte het van toepassing zijnde beleid van de gemeente Horst aan de Maas.

# **3.2 Rijksbeleid**

#### **3.2.1 Nationale omgevingsvisie**

In het kader van de invoering van de Omgevingswet, die nu gepland staat voor 1 januari 2022, heeft het Rijk de Nationale Omgevingsvisie (NOVI) opgesteld. Op die manier wordt invulling gegeven aan de verplichting tot het opstellen van zo'n visie die is vastgelegd in artikel 3.1, lid 3 Ow. Tot de invoering van de Omgevingswet heeft dit document de status van structuurvisie in de zin van artikel 2.3 Wro.

Inhoudelijk gezien bevat de NOVI een langetermijnvisie op de toekomstige ontwikkeling van de leefomgeving in Nederland. De intentie van het Rijk is om met de NOVI een perspectief te bieden om grote maatschappelijke opgaven aan te pakken. Bij die opgaven kan worden gedacht aan grote en complexe opgaven met betrekking tot klimaatverandering, energietransitie, circulaire economie, bereikbaarheid en woningbouw.

Een centraal aspect van de NOVI is de focus op een nieuwe aanpak van vraagstukken in de fysieke leefomgeving. Werken op basis van integraliteit met betrekking tot verschillende vraagstukken in plaats van sectorale aanpakken voor individuele vraagstukken vormt de kern van deze nieuwe aanpak.

Het streven naar integraliteit dat onderdeel is van de NOVI valt samen in vier verschillende prioriteiten waartussen een onderscheid wordt gemaakt in de NOVI, te weten:

- § Ruimte voor klimaatadaptatie en energietransitie;
- § Duurzaam economisch groeipotentieel;
- § Sterke en gezonde steden en regio's;
- § Toekomstbestendige ontwikkeling van het landelijk gebied.

Binnen de NOVI worden drie afwegingsprincipes gehanteerd om te komen tot weloverwogen beleidskeuzen. Die zouden moeten helpen bij het afwegen en prioriteiten van verschillende belangen en opgaven:

- 1. Combinaties van functies gaan voor enkelvoudige functies;
- 2. Kenmerken en identiteit van een gebied staan centraal;
- 3. Afwentelen wordt voorkomen.

Op basis van de vier verschillende prioriteiten en de drie afwegingsprincipes zijn 21 nationale belangen geformuleerd, waarmee het Rijk aangeeft waarvoor het verantwoordelijk is en waarop het resultaten wil boeken.

Relevante nationale belangen voor onderhavig initiatief zijn als volgt:

- § Bevorderen van een duurzame ontwikkeling van Nederland als geheel en van alle onderdelen van de fysieke leefomgeving;
- § Realiseren van een goede leefomgevingskwaliteit;
- § Waarborgen en bevorderen van een gezonde en veilige fysieke leefomgeving;
- § Zorgdragen voor een woningvoorraad die aansluit op de woonbehoeften.

Met het saneren van het agrarisch bedrijf en het daarvoor in de plaats realiseren van woningbouw wordt ingespeeld op de geformuleerde nationale belangen. Bovendien geldt voor het plangebied dat er geen nationale belangen uit de NOVI in het geding zijn, mede gezien de kleinschaligheid en de aard van het initiatief.

#### **3.2.2 Besluit algemene regels ruimtelijke ordening (Barro)**

Op 30 december 2011 is het Besluit algemene regels ruimtelijke ordening (Barro) in werking getreden. Op 1 oktober 2012 zijn enkele wijzigingen daarvan in werking getreden.

Voor de nationale belangen die kaderstellend zijn voor besluiten van gemeenten zijn in het Barro regels opgenomen die direct het bestemmingsplan en daarmee gelijk te stellen besluiten betreffen. Zij strekken ertoe dat de nationale ruimtelijke afweging, die door het kabinet in samenspraak met de Tweede en Eerste Kamer der Staten-Generaal is gemaakt, bij besluitvorming over bestemmingsplannen wordt gerespecteerd.

Onderwerpen waarvoor het rijk ruimte vraagt zijn de mainportontwikkeling van Rotterdam, bescherming van de waterveiligheid in het kustfundament en in en rond de grote rivieren, bescherming en behoud van de Waddenzee en enkele werelderfgoederen, zoals de Beemster, de Nieuwe Hollandse Waterlinie en de Stelling van Amsterdam en de uitoefening van defensietaken.

In oktober 2012 is het besluit aangevuld met de ruimtevraag voor de onderwerpen veiligheid op Rijksvaarwegen, toekomstige uitbreiding van infrastructuur, de elektriciteitsvoorziening, het Nationaal Natuurnetwerk, de veiligheid van primaire waterkeringen, reserveringsgebieden voor hoogwater langs de Maas en maximering van de verstedelijkingsruimte in het IJsselmeer.

Met het saneren van het agrarische bedrijf (inclusief bedrijfswoning) en het daarvoor in de plaats terugbouwen van twee woningen worden geen van de genoemde belangen geschaad. Op en om de locatie is geen sprake van een gebiedsreservering. Het initiatief is daarom niet in strijd met de beleidsregels zoals deze zijn opgenomen in het Barro.

#### **3.2.3 Ladder duurzame verstedelijking**

Om zorgvuldig ruimtegebruik te bevorderen is per 1 oktober 2012 de Ladder voor duurzame verstedelijking in het Besluit ruimtelijke ordening (artikel 3.1.6 Bro) opgenomen. De ladder ziet op een zorgvuldige afweging en transparante besluitvorming bij alle ruimtelijke en infrastructurele besluiten.

Sinds invoering van de ladder is er veel jurisprudentie ontstaan en is er veel over geschreven. De ladder werd als te ingewikkeld ervaren en zorgde voor veel onderzoekskosten. Per 1 juli 2017 is de regeling daarom gewijzigd. De drie treden uit de oorspronkelijke tekst worden losgelaten en vervangen door de volgende tekst:

*"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien".* 

Gelet op de kleinschaligheid van het initiatief (welke slechts de toevoeging van één extra woning omvat) volgt uit de jurisprudentie dat het initiatief niet is aan te merken als een stedelijke ontwikkeling en dat daarvoor de ladder niet van toepassing is. Waar de grens precies ligt hangt af van de omstandigheden van het geval. Een plan van 8 woningen vindt de Afdeling bestuursrechtspraak bijvoorbeeld kleinschalig (ABRvS, 24 december 2014, 201405237/1/R2), maar een plan met 14 woningen is dit niet meer (ABRvS 9 april 2014, 201307658/1/R4). Voor de 'grensbepaling' is uiteindelijk aansluiting gezocht bij de minimumnorm van twaalf woningen uit de Crisis- en herstelwet. Hier voldoet het initiatief voor de realisatie van één extra woning ruimschoots aan.

# **3.3 Provinciaal beleid**

# **3.3.1 Provinciale Omgevingsvisie Limburg**

Met de komst en invoering van de Omgevingswet dient elke provincie haar eigen provinciale omgevingsvisie op te stellen. In de periode 7 september 2020 tot en met 18 oktober 2020 heeft de provincie Limburg een ontwerp provinciale omgevingsvisie ter inzage gelegd: 'de Provinciale omgevingsvisie Limburg.' Dit document is een lange termijnvisie, met als doelstelling invulling geven over hoe de provincie Limburg in de periode 2030- 2050 op een integrale en toekomstbestendige manier kan door ontwikkelen. De Provinciale Omgevingsvisie Limburg vervangt na vaststelling van deze Omgevingsvisie, het huidige 'Provinciaal Omgevingsplan Limburg (POL2014).'

De omgevingsvisie is dynamisch en flexibel, aangezien dit mogelijkheden biedt om het document te actualiseren met het oog op toekomstige veranderingen. In de Omgevingsvisie Limburg wordt de richting voor de periode 2021 tot 2030-2050 geschetst. Na een uitgebreid participatief proces is de Omgevingsvisie 15 december 2020 vastgesteld door Gedeputeerde Staten. Vervolgens vindt volgens de huidige planning besluitvorming over de Omgevingsvisie plaats in oktober 2021 (Provinciale Staten).

In de provinciale omgevingsvisie Limburg zijn een aantal hoofdopgaven te onderscheiden, namelijk:

# **1. Een aantrekkelijke, sociale, gezonde en veilige leefomgeving;**

- *a. In stedelijk c.q. bebouwd gebied;* Zowel in de stedelijke centra als in de landelijke kernen liggen er diverse uitdagingen. In stedelijke centra heeft dit met name te maken met de versterking van de stedelijkheid, in de landelijke kernen met het behoud van de leefbaarheid. Limburg is rijk aan volkscultuur en tradities en heeft een rijk verenigingsleven. Hoewel sociale verbanden zoals verenigingen vroeger vanzelfsprekend waren, staan deze nu steeds meer onder druk. Er zijn daarnaast uitdagingen op het gebied van de verbetering en verduurzaming van de woningvoorraad, de toegankelijkheid, beschikbaarheid en bereikbaarheid van voorzieningen en het klimaatbestendig maken van de bebouwde omgeving. Ook kent het bebouwd gebied opgaven met betrekking tot de arbeidsmarkt en ruimte voor bedrijvigheid.
- *b. In landelijk gebied;* Limburg kent een uniek landschap en prachtige natuurgebieden. Dit is niet vanzelfsprekend. In het landelijk gebied ligt de nadruk op uitdagingen die te maken hebben met onder meer klimaatadaptatie, de transitie van de landbouw, de inpassing van energie en het zoeken van de balans tussen natuur(behoud), ruimtelijke kwaliteit en het mogelijk maken van ontwikkelingen. Daarnaast zijn schaalvergroting en leegstand van agrarische bebouwing, toeristisch-recreatief (mede)gebruik, biodiversiteit, stikstof en (grond)waterkwaliteit belangrijke thema's.
- **2. Een toekomstbestendige, innovatieve en duurzame economie; inclusief landbouwtransitie;** Tot 2020 groeit het aantal banen in Limburg. De welvaart en het gemiddelde opleidingsniveau nemen toe, maar niet voor iedereen. Hoewel de werkloosheid gelijk is aan het landelijk gemiddelde (peildatum 2019, 3e kwartaal), is de bruto participatiegraad in Limburg relatief laag. In sectoren als de bouw, horeca en toerisme, zorg en ICT wordt een krapte op de arbeidsmarkt ervaren. Demografische ontwikkelingen maken dat de beroepsbevolking slinkt en het aantal ouderen toeneemt. Een bijzonder punt van zorg is de groeiende maatschappelijke tweedeling die zich ook fysiek uit in de vorm van de ruimtelijke concentratie van kwetsbare groepen. Samen met het verhogen van de arbeidsparticipatiegraad en het aantrekken van

internationale werknemers kunnen ontwikkelingen als digitalisering, robotisering en automatisering het tekort aan arbeidskrachten – onder meer als gevolg van demografische ontwikkelingen – tegengaan.

- **3. Klimaatadaptieve en energietransitie;** Klimaatverandering vergroot de kans op overstromingen en wateroverlast, hittegolven en hittestress en langdurige perioden van droogte. Dit brengt uitdagingen en veiligheidsoverwegingen, maar ook kansen met zich mee. Bijvoorbeeld het koppelen van thema's. Deze klimaatontwikkelingen hebben invloed op onze voedselvoorziening, de leefbaarheid, gezondheid en de natuur. Ook verandert de komende jaren de energievoorziening in Nederland fors. Deze energietransitie zal ook een grote impact hebben op de woon- en leefomgeving in Limburg. Energiebesparing in industrie, landbouw, woningen en mobiliteit én het accommoderen van de ruimtevraag voor de opwekking van duurzame energie, zoals zonne- en windenergie, zijn hierbij uitdagingen met impact op de omgeving.
De Omgevingsvisie Limburg bestaat uit twee delen:

- § Een thematisch deel waarin gedetailleerd wordt ingegaan op de provinciale ambities en opgaven voor de diverse thema's;
- § Een gebiedsgericht deel waarin de thema's op hoofdlijnen verbonden worden op regionale schaal voor de drie regio's Noord-, Midden en Zuid-Limburg.

#### *Wonen en leefomgeving*

De POVI houdt vast aan een dynamisch en flexibel woonbeleid, de woonbehoeften van de Limburger zijn daarbij leidend. Verder liggen hierin ook mogelijkheden bij te dragen aan klimaat-, energie-, en duurzaamheidsdoelstellingen. Vanuit de wetgeving is de rol van de provincie op dit terrein beperkt. Daarom opereert de provincie, met betrekking tot dit thema, vanuit een agenderende, stimulerende, meesturende en verbindende rol. De POVI is hierbij een op hoofdlijnen richtinggevend kader. Aangezien de toekomst onderhevig zal zijn aan veranderingen, en elke specifieke regio voor een andere aanpak vraagt zijn meer gerichte uitwerkingen in provinciale, regionale en/of gemeentelijke programma's, agenda's en instrumenten noodzakelijk.

Op het gebied van wonen wordt er specifiek gekeken naar welke behoeften er zijn. De grootste opgave op korte- en middellange termijn zit in het toekomstgeschikt maken van de verouderde en niet-courante bestaande woningvoorraad. Uitgangspunten zijn dat deze woningen in eerste instantie levensloopbestendig dienen te worden gemaakt, en daarna ook verduurzaamd. Getalsmatig zijn er voldoende woningen, kwalitatief gezien zijn dit echter niet overal de juiste woningen en de juiste plannen. Met name in de middenhuur en sociale huur is er een steeds diverser wordende groep mensen aangewezen op nieuwe woon(zorg)concepten. Verder is er ook speciale aandacht voor de betaalbaarheid van woningen, aangezien kansen voor sommige doelgroepen afnemen door de stijgende prijzen. Een belangrijk instrument om de kwaliteit van het bebouwde gebied op orde te maken is de ladder voor duurzame verstedelijking. Hierdoor wordt de ruimte in bebouwd gebied optimaal benut. Uitgangspunt hierbij is dat leegstaand vastgoed wordt hergebruikt en herbestemd wordt. Wonen is in principe alleen toegestaan in daarvoor bestemde woongebieden, hierop kunnen – tijdelijke – uitzonderingen worden gemaakt in de vorm van een flexibele schil.

Woonkwaliteit is niet alleen afhankelijk van de woning zelf. Omstandigheden die hier ook op van toepassing zijn, zijn bijvoorbeeld sociaaleconomische omstandigheden, gezondheid, leefbaarheid, het voorzieningenniveau, de bereikbaarheid en een veilige omgeving. De aandacht ligt bij het ontwikkelen van gemengde wijken, die bij kunnen dragen aan een sterk sociaal weefsel en verkleinen op die manier kloven in de samenleving. Ook belangrijk zijn natuur- en klimatologische eigenschappen van een woongebied. Groen, schone lucht, het tegengaan van hittestress en voorzieningen om wateroverlast (zowel overstromingen als droogte) tegen te gaan dragen daarmee bij aan de omgevingskwaliteit.

Onderhavige ontwikkeling voorziet enerzijds in het saneren van een agrarisch bedrijf nabij de kern en anderzijds in het slopen van de bestaande bedrijfswoning en deze vervangen door een nieuwe woning, georiënteerd op de Kogelstraat, en een tweede burgerwoning mogelijk te maken, georiënteerd op de Bemmelstraat. Derhalve wordt er enerzijds voorkomen dat de bestaande agrarische opstallen leeg komen te staan en wordt anderzijds een nieuwe woonmogelijk toegevoegd nabij de kern. Mede gelet op de regionale en gemeentelijke beleidskaders past het onderhavige initiatief binnen de ontwerp Provinciale Omgevingsvisie.

## **3.3.2 Provinciaal Omgevingsplan Limburg 2014**

Op 12 december 2014 hebben Gedeputeerde Staten het POL2014, met bijbehorend plan-MER, de omgevingsverordening Limburg 2014 en het Provinciaal verkeers- en vervoersprogramma vastgesteld. Allemaal als onderdeel van een integrale omgevingsvisie. Deze documenten zijn op 16 januari 2015 in werking getreden.

In het POL2014 komen alleen die zaken aan bod, die er op provinciaal niveau echt toe doen en die vragen om regionale oplossingen. Dat sluit aan bij de basisfilosofie en ook bij aanpak de van de rijksoverheid die zich beperkt tot een 13-tal nationale ruimtelijke belangen. Zo veel mogelijk ligt de verantwoordelijkheid bij gemeenten en andere partners die met hun lokale kennis prima maatwerk kunnen leveren.

In het POL2014 staan de fysieke kanten van het leef- en vestigingsklimaat centraal. Belangrijke uitdagingen zijn het faciliteren van innovatie, het aantrekkelijk houden van de regio voor jongeren en arbeidskrachten, het versnellen van de energietransitie, de fundamenteel veranderde opgaven op het gebied van wonen en voorzieningen, de leefbaarheid van kernen en buurten en het inspelen op de klimaatverandering.

De belangrijke principes in het Limburgs omgevingsbeleid zijn:

- 1. Kwaliteit staat centraal. Dat komt tot uiting in het koesteren van de gevarieerdheid van Limburg onder het motto 'meer stad, meer land', het bieden van ruimte voor verweving van functies, in kwaliteitsbewustzijn, en in dynamisch voorraadbeheer dat moet resulteren in een nieuwe vorm van groeien. Algemene principes voor duurzame verstedelijking sluiten hierop aan, zoals de ladder van duurzame verstedelijking en de prioriteit voor herbenutting van cultuurhistorische en beeldbepalende gebouwen.
- 2. Uitnodigen staat centraal. Dat gaat meer over de manier waarop we samen met onze partners dat voortreffelijke leef- en vestigingsklimaat willen realiseren. Met instrumenten op maat en ruimte om te experimenteren. De provincie wil hierbij selectief zijn: het POL richt zich alleen op die zaken die er op provinciaal niveau echt toe doen en vragen om regionale oplossingen.

Het landelijk gebied in Limburg is heel aantrekkelijk. Dat wil de provincie graag zo houden. Niet voor niets is een leidend principe in dit POL 'meer stad, meer land'. Reden om bijzonder terughoudend te zijn met nieuwe stedelijke ontwikkelingen in het landelijk gebied.

Het landelijk gebied wordt geconfronteerd met een aantal stevige opgaven en vraagstukken die in het POL om antwoord vragen zoals de klimaatopgave (die zich vertaalt in vraagstukken op het gebied van hoogwaterveiligheid en regionale wateroverlast én van watertekorten en droogte), biodiversiteitsopgave, waterkwaliteitsopgave en opgaven in de watervoorziening. Belangrijk is ook om ruimte te bieden aan de economische sectoren die nauw met dat landelijk gebied verbonden zijn. De land- en tuinbouw, deels intensief en grootschalig, deels juist kleinschalig met een tendens naar verbreding met niet-agrarische nevenfuncties. En daarnaast ook onderdelen van de vrijetijdseconomie. Ook het leegstandsvraagstuk speelt nadrukkelijk in het landelijk gebied, vooral in Noord- en Midden-Limburg. Daar wordt de komende jaren een hausse aan vrijkomende agrarische bedrijfsbebouwing verwacht.

De kwaliteit van (de activiteiten in) het landelijk gebied draagt bij aan een aantrekkelijke woon- en leefklimaat in de steden en dorpen. Het aantrekkelijker en toegankelijker maken van het landelijk gebied voor toerisme en recreatie betekent overigens niet alleen dat agrariërs rekening houden met toeristen / burgers, maar zeker ook dat burgers worden aangesproken op begrip voor de bedrijfsvoering van agrariërs.

De grote variatie in omgevingskwaliteiten is een kenmerk en sterk punt van Limburg. Om daaraan recht te doen, is in het POL2014 het provinciale grondgebied onderverdeeld in zeven soorten gebieden, elk met eigen herkenbare kernkwaliteiten. Voor elk gebied liggen er heel verschillende opgaven en ontwikkelingsmogelijkheden.

|                  | Zone                          | Essentie                                                                                                                                                                                         |  |
|------------------|-------------------------------|--------------------------------------------------------------------------------------------------------------------------------------------------------------------------------------------------|--|
| Bebouwd gebied   | Stedelijk centrum             | De grotere binnensteden, gekenmerkt door een mix aan<br>functies die deze gebieden een vitaal, stedelijk karakter<br>geeft.<br>Deze<br>gebieden<br>zijn<br>cruciaal<br>voor<br>de                |  |
|                  |                               | aantrekkingskracht en uitstraling van Limburg.                                                                                                                                                   |  |
|                  | Overig<br>bebouwd<br>gebied   | Gemengde woon/werkgebieden met<br>een duidelijke<br>binding met het omliggende landelijk gebied, met lokale<br>of regionale voorzieningen.                                                       |  |
|                  | Bedrijventerreinen            | Specifiek ingerichte gebieden voor grotere bedrijvigheid.                                                                                                                                        |  |
| Landelijk gebied | Goudgroene<br>natuurzone      | Gebieden waar natuur en natuurontwikkeling het<br>primaat hebben vanwege de voorkomende waardevolle<br>flora en fauna, vaak van (inter)nationale betekenis.                                      |  |
|                  | Zilvergroene<br>natuurzone    | Landbouwgebieden waar grote kansen liggen voor<br>ontwikkeling van natuurwaarden.                                                                                                                |  |
|                  | Bronsgroene<br>landschapszone | Beekdalen en gebieden met steilere hellingen met een<br>grote variatie aan functies, in hoge mate bepalend voor<br>het beeld van het Limburgs landschap. Omvat ook het<br>winterbed van de Maas. |  |
|                  | Buitengebied                  | Alle andere gronden in het landelijk gebied, vaak met<br>een<br>agrarisch<br>karakter.<br>Met<br>ruimte<br>voor<br>doorontwikkeling van agrarische bedrijven.                                    |  |

Afbeelding 10. Zonering POL2014

Het plangebied is gelegen in het landelijk gebied in de zone 'buitengebied'. Deze zone omvat een breed scala aan gebieden variërend van landbouwgebieden in algemene zin, glastuinbouwgebieden, ontwikkelingsgebieden intensieve veehouderij, verblijfsrecreatieve terreinen, stadsrandzones tot linten en clusters van bebouwing. Beleidsmatig worden hier de volgende accenten gelegd:

- § Ontwikkelingsmogelijkheden voor nieuwe bedrijfslocaties landbouw;
- § Terugdringen milieubelasting vanuit landbouw;
- § Kwaliteit en functioneren ondergrond.

Er wordt de komende jaren een hausse aan vrijkomende agrarische bedrijfsbebouwing verwacht. Het proces van functieverlies speelt al langere tijd, maar het aanbod van leegstaand vastgoed blijft toenemen en de vraag blijft achterwege.

De provincie streeft ernaar dat vrijkomende agrarische bebouwing zoveel mogelijk wordt hergebruikt door de land- en tuinbouw, ter voorkoming van verdere verstening in het buitengebied. Als dat niet lukt, is mogelijke benutting voor alternatieve economische activiteiten aan de orde. Als daar tenminste, gelet op de leegstand in de betreffende sectoren behoefte aan is, en de functie geen belemmeringen voor bestaande functies met zich meebrengt. Dit zal leiden tot hergebruik van een deel van de vrijkomende agrarische bebouwing.

Onderhavig bestemmingsplan voorziet onder andere in het saneren van een agrarisch bedrijf. Het saneren van de agrarische bedrijfsactiviteiten en de daarmee samenhangende sloop van agrarische bedrijfsbebouwing draagt bij aan de ontstening van het landschap en leidt daarmee tot een verbetering van de belevingswaarde van het landschap.

Het initiatief past binnen de provinciale uitgangspunten zoals gesteld in het POL2014. De ligging in de zone 'buitengebied' betekent dat er sprake is van een sterke functiemenging, waarbij de agrarische functie de boventoon voert. De agrarische functie is dan ook de belangrijkste functie binnen deze zone. Een verdere functiemenging en aansluiting bij de bestaande woonfuncties is toegestaan binnen deze zone, mits geen afbreuk wordt gedaan aan de agrarische waarden. Hiervan is geen sprake, zo blijkt uit hoofdstuk 5.

Voor wat betreft wonen streeft de provincie naar een voortreffelijk woon- en leefklimaat, waar mensen zich prettig voelen.

De provincie Limburg constateert dat de woningmarkt ernstig verstoord is geraakt als gevolg van conjuncturele, demografische en maatschappelijke ontwikkelingen. De focus van de provincie ligt op het weer gezond maken van de woningmarkt door het toepassen van dynamisch voorraadbeheer. Op basis van nog op te stellen Regionale woon- en leefbaarheidsvisies wil de provincie met regio's afspraken gaan maken over planvoorraad en de plancapaciteit opschonen. De ambitie is om in Limburg een voortreffelijk woon- en leefklimaat te realiseren, waar mensen zich prettig voelen. De Limburgse woningmarkt moet voldoende woningen van de juiste kwaliteit op de juiste plek bieden. De woningvoorraad biedt voldoende mogelijkheden voor doorstromingen, is toekomstbestendig en kan flexibel inspelen op (veranderende) woonwensen.

De regio Noord-Limburg kenmerkt zich door een aantrekkelijk woon- en leefklimaat. Er dient een transformatie van de bestaande woningvoorraad plaats te vinden, aangezien er nauwelijks bevolkingsgroei meer is. Daarbij zal primair worden gekozen voor inbreiding, aanpassing en functieverandering en slechts beperkte uitbreiding in de nabijheid van kleine kernen, met als uitgangspunt bouwen voor eigen behoefte. De ambities, uitgangspunten en principes uit het POL2014 worden vastgelegd in regionale structuurvisies, waarin de verschillen tussen de regio's en regio specifieke uitwerkingen worden vormgegeven. Deze visies zijn stevig en niet-vrijblijvend, maar wel realistisch, zie hiervoor paragraaf 3.3.3.

In het POL2014 streeft de provincie naar een buitengebied waar het primaat niet ligt op het scheppen van nieuwe bouwmogelijkheden voor woningen. De afnemende vraag in de toekomst laat de provincie komen met specifieke regiovisies waar de mogelijkheden voor de woningmarkt in het buitengebied, maar ook in de kern, in zijn vastgelegd. Toch worden in het POL2014 kansen gezien voor wonen, mits naar daadwerkelijke behoefte gebouwd wordt. In dit geval is daar sprake van.

De provincie laat verdere bevoegdheid voor nieuwe woningen over aan de gemeenten, die het op hun beurt hebben vastgelegd in hun gemeentelijke structuurvisies. Belangrijke voorwaarde voor nieuwe functies in het buitengebied blijft het bundelen van bebouwing (ladder voor duurzame ontwikkeling) en een gedegen landschappelijke inpassing, waarvan in dit geval beide sprake is.

### **3.3.3 Ontwerp Omgevingsverordening**

In de Omgevingsverordening Limburg staan regels op het gebied van milieu, wegen, water, grond, landbouw, natuur, wonen en ruimte.

Alle regels die betrekking hebben op het omgevingsbeleid zijn ondergebracht in één verordening, die grofweg twee typen regels bevat:

- § Instructieregels gericht tot gemeenten of het waterschap;
- § Regels voor activiteiten die rechtstreeks voor een ieder gelden of voor specifieke doelgroepen.

Op dit moment geldt de Omgevingsverordening Limburg 2014. Met de komst van de Omgevingswet (verwachte inwerkingtreding: 1 juli 2022) is een nieuwe omgevingsverordening nodig die de huidige gaat vervangen. Tot het moment dat de Omgevingswet en de nieuwe Omgevingsverordening Limburg in werking treden, blijft de huidige verordening gelden.

De volgende regels uit de Ontwerp Omgevingsverordening zijn in dit geval van toepassing:

- § Omgevingswaarden wateroverlast
- § Landbouw
- § Wonen, werken en recreëren

#### *Omgevingswaarden wateroverlast*

Vanuit de provincie gelden voor regionale oppervlaktewateren omgevingswaarden, ofwel "normen" voor wateroverlast. De omgevingswaarden geven de maximaal toelaatbare kans op overstroming per jaar van aangewezen gebieden aan. Ze zijn gericht op extreme situaties: neerslag- en afvoersituaties die niet vaak voorkomen. In totaal zijn vijf gebieden opgenomen met de specificatie voor dat gebied en de gemiddelde overstromingskans per jaar.

| Gebied                         | Specificatie                                                                                                                                              | Gemiddelde<br>overstromingskans<br>per jaar |      |
|--------------------------------|-----------------------------------------------------------------------------------------------------------------------------------------------------------|---------------------------------------------|------|
| Overstromingskansgebieden<br>A | 1.<br>Natuurnetwerk Limburg<br>2.<br>Groenblauwe mantel langs alle natuurbeken<br>en langs omgevingsgerichte wateren binnen<br>beekdalen en natte laagten | Geen<br>aangegeven                          | kans |
| Overstromingskansgebieden<br>B | Groenblauwe mantel langs omgevingsgerichte<br>wateren buiten natte laagten                                                                                | 1:10                                        |      |
| Overstromingskansgebieden<br>C | 1.<br>Overige landbouwgebieden, recreatieparken                                                                                                           | 1:25                                        |      |

|                                | 2.<br>Bebouwing in bebouwde kernen langs beken<br>en in droogdalen in beschermingsgebied<br>Nationaal landschap Zuid-Limburg   |       |
|--------------------------------|--------------------------------------------------------------------------------------------------------------------------------|-------|
| Overstromingskansgebieden<br>D | Glastuinbouwgebieden                                                                                                           | 1:50  |
| Overstromingskansgebieden<br>E | Bebouwing in bebouwde kernen behalve langs<br>beken en in droogdalen in beschermingsgebied<br>Nationaal landschap Zuid-Limburg | 1:100 |

#### *Landbouw*

De ontwikkelingsgebieden glastuinbouw zijn in bedoeld voor de ontwikkeling van glastuinbouw. Buiten deze gebieden is nieuwvestiging van glastuinbouw in beginsel niet toegestaan. Binnen het ontwikkelingsgebied is het eveneens toegestaan een intensieve veehouderij op te richten.

#### *Wonen, werken en recreëren*

In de Ontwerp Omgevingsverordening is opgenomen dat de motivering bij een plan dat betrekking heeft op de realisatie van een of meerdere woningen beschrijft dat:

- a. rekening is gehouden met de hoofdstukken 3 (Limburgse principes en algemene zonering) en 5 (wonen en leefomgeving) van de provinciale omgevingsvisie;
- b. sprake is van behoefte in kwaliteit en kwantiteit op basis van actueel onafhankelijk behoefteonderzoek;
- c. over de behoefte aan realisatie van deze woningen overeenstemming bestaat binnen de regio Noord-Limburg of Midden-Limburg of Zuid- Limburg. De regio's bepalen eigenstandig de regionale overeenstemming, organiseren hun eigen regionale overleggen en dragen zorg voor actuele regionale woonvisies en regionale onderzoeken;
- d. het omgevingsplan is opgenomen in de Limburgse systematiek van monitoring, bedoeld in Afdeling 14.5;
- e. realisatie van de woningen beoogd is binnen 5 jaar na vaststelling van het omgevingsplan en dat, als deze termijn niet wordt gehaald, hoe en wanneer de mogelijkheid tot realisatie van deze woningen komt te vervallen.

In de Ontwerp Omgevingsverordening is tevens een realisatietermijn opgenomen voor de zogenoemde 'papieren plannen'. Dit ter voorkoming dat dergelijke plannen nimmer meer tot ontwikkeling komen en maar blijven liggen.

Als het gaat om onherroepelijke, maar nog niet gerealiseerde plannen geldt dan het volgende:

- § Plannen van vóór 2015, dienen uiterlijk 2025 gerealiseerd te zijn;
- § Plannen van 2015 2021, dienen uiterlijk 2029 gerealiseerd te zijn;
- § Plannen vanaf 2022 krijgen een realisatietermijn van 5 jaar.

Indien een plan niet binnen de realisatietermijn worden ontwikkeld, vindt een heroverweging van het plan plaats door de gemeente en wordt een afweging gemaakt op basis van de dán geldende kwantitatieve en kwalitatieve behoefte én regionale afspraken.

### *Conclusie*

De ontwerp Omgevingsverordening is momenteel nog niet in werking getreden. Tot het moment dat de Omgevingswet en de nieuwe Omgevingsverordening Limburg in werking treden, blijft de huidige verordening gelden. De bovengenoemde regels komen in grote lijnen overeen met de regels uit de Omgevingsverordening Limburg 2014. Hieronder is het initiatief getoetst aan de huidige verordening.

### **3.3.4 Omgevingsverordening Limburg 2014**

Bij het POL2014 hoort de Omgevingsverordening Limburg. De juridische doorwerking van het omgevingsbeleid wordt in deze verordening geregeld. Naast bepalingen die voor iedereen gelden (gedragsregels), bevat de Omgevingsverordening ook een hoofdstuk "Ruimte", waarin instructieregels naar gemeenten zijn opgenomen. De te maken regionale bestuursafspraken worden in de Omgevingsverordening Limburg geborgd. De Omgevingsverordening Limburg 2014 is, net als het POL2014, op 12 december 2014 vastgesteld door Provinciale Staten en is per 16 januari 2015 in werking getreden.

Sindsdien hebben allerlei wijzigingen van de Omgevingsverordening Limburg 2014 plaatsgevonden. In het kader van dit initiatief is de meest recente geconsolideerde versie geraadpleegd van december 2019.

De volgende regels uit de Omgevingsverordening zijn in dit geval van toepassing:

- § Ligging in de boringsvrije zone Venloschol
- § Nieuwe woningen

#### *Venloschol*

Het is in het gebied Venloschol beneden de 5 meter boven NAP verboden:

- a. een boorput te hebben;
- b. de grond te roeren;
- c. een gesloten bodemenergiesysteem te hebben;
- d. werken op of in de bodem uit te voeren of te doen uitvoeren waarbij ingrepen worden verricht of stoffen worden gebruikt die de beschermende werking van slecht doorlatende bodemlagen kunnen aantasten.

Betreffend perceel ligt op circa 26 tot 27 m boven NAP. Dit betekent dat in het kader van de Venloschol in de praktijk de bodem tot een diepte van 21-22 meter geroerd kan worden. Dit is in dit geval niet aan de orde.

Conform het vigerende bestemmingsplan is aan het plangebied de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder vergunning te voorkomen. Deze gebiedsaanduiding is opnieuw aan het plangebied toegekend.

#### *Nieuwe woningen*

In artikel 2.2.2 van de verordening is bepaald dat een ruimtelijk plan dat een nieuwe stedelijke ontwikkeling mogelijk maakt, rekening moet houden met het bepaalde in artikel 3.1.6, tweede lid van het Bro (ladder duurzame verstedelijking).

Met het initiatief is geen sprake van een nieuwe stedelijke ontwikkeling. Als tegenprestatie voor het saneren van het agrarisch bedrijf worden twee woningen gerealiseerd (waarvan één ter vervanging van de bestaande bedrijfswoning). Het saneren van het agrarisch bedrijf zorgt voor een kwaliteitsverbetering voor de omgeving door het vervallen van geur, fijn stof en ammoniak vanuit deze locatie. Daarnaast vindt er een grote kwaliteitsverbetering plaats door de sloop van de agrarische bedrijfsbebouwing (inclusief bedrijfswoning). Slechts een klein deel van de te slopen massa wordt terug opgericht in de vorm van twee woningen die beter in de huidige (woon)omgeving passen.

In artikel 2.4.2 van de verordening is bepaald dat een ruimtelijk plan gelegen in de regio Noord-Limburg niet voorziet in de toevoeging van woningen aan de bestaande voorraad woningen anders dan op de wijze zoals beschreven in de Regionale Structuurvisie Wonen Noord-Limburg.

Zoals in paragraaf 3.3.3 van onderhavige toelichting is vermeld, is de Regionale Structuurvisie Wonen Noord-Limburg inmiddels vervangen door de Regionale Woonvisie Noord-Limburg 2020-2024. Geconcludeerd wordt dat het initiatief voldoet aan de uitgangspunten voor deze woonvisie.

### **3.3.5 Regionale Woonvisie Noord-Limburg 2020-2024**

De gemeente Horst aan de Maas heeft samen met de gemeenten in Noord-Limburg (Beesel, Bergen, Gennep, Horst aan de Maas, Mook en Middelaar, Venlo, Venray en Peel en Maas en de provincie Limburg) afspraken gemaakt over de regionale woningmarkt. In 2016 resulteerde dit in de 'Regionale Structuurvisie wonen Noord-Limburg'. Ondertussen is op 8 september 2020 de geactualiseerde 'Regionale Woonvisie Noord-Limburg 2020 – 2024' vastgesteld. Op grond van artikel 2.1, lid 3 Wet ruimtelijke ordening (Wro) heeft de 'Regionale Woonvisie Noord-Limburg 2020 – 2024' de status van een intergemeentelijke structuurvisie. Hierdoor heeft het document een juridische status en een zelfbindend karakter.

Voor de gemeente Horst aan de Maas gold in het kader van de 'Regionale Structuurvisie wonen Noord-Limburg' een reductieopgave van 0 woningbouwplannen in de periode 2016-2020. Uit de recent vastgestelde regionale woonvisie blijkt dat de gemeente Horst aan de Maas de gestelde opgave heeft overtroffen. Een van de centrale opgave in de Regionale Woonvisie is de kwalitatieve mismatch tussen de (toekomstige) woningbehoefte en de bestaande woningvoorraad. Hierover staat aangegeven dat bij nieuwbouw bij voorkeur ingezet dient te worden op de realisatie van toekomstbestendige en flexibele woonsegmenten.

Hierbij dienen de huishoudprognose van E'til (Progneff) als referentieprognose ten aanzien van het aantal nog toe te voegen nieuwbouwwoningen. Echter, de kwalitatieve toets is leidend. Progneff wordt daardoor als basis gehanteerd, maar er is (indien kwalitatief wenselijk) ruimte om 'goede dingen' te blijven realiseren. Daarvoor gelden de volgende regionale uitgangspunten:

- § Toevoegen van woningen in principe alleen in de kernen;
- § Gekeken dient te worden naar koppelkansen;
- § Toevoegen van woningen leidt niet tot het vergroten van de kwetsbare woningoverschot;
- § Het type toe te voegen woning moet passen binnen de kwalitatieve behoefte;
- § De regio streeft sociale en duurzame woonconcepten na;
- § Er wordt gezocht naar aansluiting op de landelijk, regionale en lokale duurzaamheidsdoelen.

Aanvullend is daarnaast in de Regionale Woonvisie tevens opgenomen dat:

- § Naast nieuwbouw dient er ook gekeken te worden naar de potentie van de bestaande voorraad en hoe deze zich verhoudt tot de veranderende (kwalitatieve) behoefte.
- § Ook dient er aandacht te zijn voor de huisvesting van specifieke doelgroepen, zoals starters en ouderen. Ten aanzien van deze doelgroepen wordt vooral ingezet op het realiseren van geschikte woningen voor ouderen, daar op deze manier de doorstroming wordt bevorderd. Zo ontstaat er tevens ruimte voor de starter op de woningmarkt.
- § Vraag en aanbod dienen in de regio beter met elkaar in evenwicht te zijn. De oplossing hiervoor ligt grotendeels binnen de bestaande woningvoorraad.
- § Leefbaarheid in kleine kernen staat onder druk. Toevoegen van woningen (in kleine mate) kan helpen om de leefbaarheid te verbeteren, maar vooral om de doorstroming te bevorderen.

Het initiatief voorziet in de realisatie van twee wooneenheden nabij de kernen Hegelsom en Horst. Één van deze wooneenheden wordt gerealiseerd ter vervanging van de huidige bedrijfswoning. Hier zullen initiatiefnemers (de bewoners van de huidige bedrijfswoning) zelf gaan wonen na sloop van de bedrijfswoning; hiermee is sprake van een aantoonbare behoefte aan deze woning. De toekomstige bewoners van de eerste woning zijn dus reeds bekend waardoor "bouwen voor leegstand" niet aan de orde is.

Om het saneren van het agrarisch bedrijf te kunnen bekostigen wordt een tweede, nieuwe wooneenheid gerealiseerd. Deze wooneenheid betreft een vrijstaande woning met een hoog kwaliteitsniveau, welke tevens levensloopbestendig (doelgroep ouderen) kan worden vormgegeven, met oog voor de landelijke omgeving. Gezien de ligging van de locatie nabij Hegelsom en het grotere Horst met al haar centrumvoorzieningen, de ligging tegenover de woonwijk Pastoorsveld, en de vraag naar woningen binnen de kernen Hegelsom en Horst sluit deze nieuwe woning aan de op de regionale uitgangspunten op basis van de Regionale Woonvisie Noord-Limburg 2020-2024.

# **3.4 Gemeentelijk beleid**

### **3.4.1 Structuurvisie Horst aan de Maas**

In het kader van de Wet ruimtelijke ordening (Wro) zijn gemeenten verplicht om, ten behoeve van een goede ruimtelijke ordening, een structuurvisie vast te stellen voor het gehele grondgebied van de gemeente. Een structuurvisie bevat de hoofdlijnen van de voorgenomen ontwikkeling van een gebied, evenals de hoofdlijnen van het door de gemeente te voeren beleid. De gemeente Horst aan de Maas heeft haar regie op de uitvoering van het ruimtelijk beleid vormgegeven in de Structuurvisie Horst aan de Maas. De structuurvisie is op 9 april 2013 vastgesteld. Een evaluatie van de structuurvisie is op 9 juli 2015 vastgesteld. De structuurvisie is op 9 april 2013 vastgesteld. Een evaluatie van de structuurvisie is op 9 juli 2015 vastgesteld. Na deze evaluatie is er in 2016 een aanpassing gedaan (vastgesteld op 18 oktober 2016) en is er in 2018 wederom een evaluatie uitgevoerd.

De structuurvisie biedt het kader voor de gemeente om uitspraken te doen over de wenselijkheid van (ruimtelijke) ontwikkelingen. Het gemeentelijke grondgebied is om die reden ingedeeld in diverse deelgebieden. Het plangebied is gelegen in deelgebied 7E 'Gemengd gebied'. In dit deelgebied geldt voor de oprichting van solitaire woningen een voorwaardelijke grondhouding (nee, tenzij). Bij een voorwaardelijke grondhouding kan een initiatief enkel doorgang vinden, wanneer voldaan wordt aan strikte voorwaarden die het initiatief alsnog acceptabel maken.

Afbeelding 11. Uitsnede gemeentelijke structuurvisie

In het kader van de evaluatie van de structuurvisie is een bijlage opgesteld waarin de voorwaarden voor het toevoegen van woningen in de gemeente Horst aan de Maas zijn opgenomen. In deze bijlage wordt een onderscheid gemaakt in vier manieren om woningen toe te voegen, te weten "nieuwe woningen", "splitsen van woningen", "woningen in bestaand vastgoed bij een bestaande woning" en "woningen in overig bestaand vastgoed". Van de eerste categorie is in dit geval sprake. Het realiseren van een woningen in deze categorie in het buitengebied kan via de volgende instrumenten:

- § Buitenkans (gemeentelijke Ruimte voor Ruimteregeling)
- § Ruimte voor Ruimte van de provincie Limburg
- § Module solitaire woningbouw uit de structuurvisie, waarbij een knelpunt moet worden opgelost

In onderhavig initiatief is er sprake van het realiseren van twee woningen, waarvan één ter vervanging van de huidige bedrijfswoning. De bestaande bedrijfswoning wordt gesloopt en wordt ten zuiden van de huidige bedrijfswoning herbouwd. Derhalve is er sprake van herbouw van de bestaande woning en is er geen sprake van toevoegen van een woning.

De nieuwe woning, georiënteerd op de Bemmelstraat, wordt gerealiseerd door gebruik te maken van de module woningbouw uit de structuurvisie. Op 18 oktober 2016 heeft de gemeenteraad de evaluatie van de structuurvisie nog op twee punten herzien voor wat betreft de module solitaire woningbouw, waarbij de eis voor het oplossen van een knelpunt is losgelaten. Er wordt uitsluitend nog gewerkt met een kwaliteitsbijdrage.

In de structuurvisie is opgenomen dat met de module solitaire woningbouw in het buitengebied uitsluitend woningen gerealiseerd kunnen worden als zij voldoen aan de stedenbouwkundige randvoorwaarden en er een kwaliteitsbijdrage in het kwaliteitsfonds wordt gestort. Dit houdt in:

- § Locatie ligt in een lint, bebouwingscluster of aansluitend aan de rode contour;
- § Het minimale oppervlakte van het perceel dat de woonbestemming krijgt is 750 m2 ;
- § Kwaliteitsbijdrage vast bedrag van € 60.000,=, plus een variabel bedrag van € 140,= per m2 . Te slopen bebouwing kan van dit bedrag worden afgetrokken met € 25,= per m2 te slopen bebouwing.

Daarnaast kan er voor de aanplant van extra groen bovenop de basis landschappelijke inpassing, € 5,= per m² worden afgetrokken van de totale kwaliteitsbijdrage.

Aan de eerste twee voorwaarden wordt in dit geval voldaan. Aan de Kogelstraat is sprake van een bebouwinglint, bestaande uit veelal woningen. Ook grenst het plangebied aan de rode contour, gelegen aan de overzijde van de Bemmelstraat.

De oppervlakte van het betreffende woonperceel bedraagt 750 m2 . Daarmee wordt voldaan aan de minimale oppervlakte-eis.

Het perceel waar de woning is beoogd is momenteel nog bebouwd met een bedrijfswoning, jongveestal, voormalige varkensstal, machineloods en twee schuren. Als tegenprestatie voor het slopen van deze bebouwing wordt de nieuwe woning juist gerealiseerd. In het kader van het initiatief zijn financiële afspraken gemaakt met de gemeente Horst aan de Maas over de hoogte van de kwaliteitsbijdrage. De hoogte van de kwaliteitsbijdrage is direct gebaseerd op de gemeentelijke voorwaarden uit de structuurvisie.

Het provinciale Limburgs Kwaliteitsmenu is nader uitgewerkt in de gemeentelijke structuurvisie. De gemeente Horst aan de Maas staat open voor nieuwe ontwikkelingen in het buitengebied. De gemeente kiest voor een benadering waar ontwikkelingen binnen flexibele kaders worden toegestaan indien de kwaliteiten van dorpen en het buitengebied er ook mee vooruit gaan. Vanwege de ligging buiten de contour is voor onderhavig initiatief het Kwaliteitsmenu van toepassing. Er vindt dan ook een kwalitatieve tegenprestatie plaats in de vorm van een landschappelijke inpassing van het plangebied (zie voor een nadere uitwerking paragraaf 4.3).

### **3.4.2 Masterplan Wonen Horst aan de Maas**

Het Masterplan Wonen (lokale woonvisie) 2016-2021, dat in juni 2016 door de gemeente Horst aan de Maas is vastgesteld, is een uitwerking van de regionale structuurvisie Wonen Noord Limburg. De beleidsopgaven zoals genoemd in het Masterplan Wonen betreffen de volgenden:

- 1. een nieuwbouwprogramma met toekomstwaarde
- 2. een sluitend netwerk van wonen, zorg en welzijn
- 3. aantrekkelijk houden van de bestaande woningvoorraad en dorpen door verduurzaming in brede zin.

Deze beleidsopgaven resulteren in de volgende speerpunten in het masterplan Wonen:

- § Streven naar een kwalitatief gedifferentieerd woningaanbod, dat aansluit op de vraag van onze huidige en toekomstige inwoners. Een gedifferentieerd woningaanbod biedt de mogelijkheid om een gewenste wooncarrière te maken binnen de gemeente (doorstroming) en draagt bij aan een evenwichtige bevolkingsopbouw.
- § Ter bevordering van een evenwichtige bevolkingsopbouw wordt extra aandacht besteed aan woningen (huur en koop) voor jongeren, starters en senioren.
- § Voor senioren is het van belang dat de woning zorggeschikt is en zij daar kunnen blijven wonen ook als ze zorg behoeven.
- § In de bestaande particuliere woningvoorraad kan nog een flinke slag gemaakt worden op het gebied van duurzaamheid en het toekomst bestendig maken. Met name woningen uit de periode 1950-1985 vragen om (energetische) verduurzaming om deze toekomstbestendig en courant te houden.
- § Realiseren van de nieuwbouw hoofdzakelijk binnen de bestaande bebouwing en in vrijkomend vastgoed in de woonkernen om de groene en landelijke omgeving tussen de woonkernen te behouden.
- § Het stimuleren van de starters naar de bestaande voorraad, de realisatie van tijdelijke huurwoningen en de bewustwording van langer zelfstandig wonen.

De woning, georiënteerd op de Kogelstraat, zal laagdrempelig invulling geven aan de woonwensen van de initiatiefnemers. De te realiseren woning, georiënteerd aan de Bemmelstaat zal worden verkocht aan geïnteresseerden die voor eigen behoefte een woning willen bouwen. Deze geïnteresseerden realiseren de woning dan geheel naar eigen wens en passend binnen de afspraken met de gemeente Horst aan de Maas, welke verder in de bouwregels van onderhavig bestemmingsplan zijn verwoord.

Het initiatief is derhalve niet strijdig met het Masterplan Wonen

#### **3.4.3 Maatwerknotitie bijgebouwen buitengebied**

Voor het groter bouwen van woningen en bijgebouwen in het buitengebied is de beleidslijn "Groter bouwen in het buitengebied" van toepassing. De gemeenteraad heeft dit beleid op 7 februari 2012 vastgesteld. Op dit moment geldt voor woonbestemmingen in het buitengebied dat woningen niet groter mogen zijn dan 1.000 m³ (hoofdgebouw) met een bijgebouw van maximaal 150 m².

Op grond van dit beleid mag er meer dan 150 m² aan bijgebouwen worden gebouwd als er in de verhouding 1:3 ergens bijgebouwen worden gesloopt (de te slopen bijgebouwen dienen wel legaal te zijn). In de structuurvisie is opgenomen dat een eventueel tekort kan worden gecompenseerd door een financiële bijdrage van € 45,- per m² tekort aan te slopen bijgebouwen. De volgende regels zijn puntsgewijs van toepassing:

- § Het is altijd toegestaan om bijgebouwen op te richten tot 150 m2 ;
- § Bijgebouwen mogen in het buitengebied behouden blijven (of teruggebouwd worden) tot een maximaal oppervlak van 600 m2 ;
- § Sloop uit het verleden (tot maximaal 5 jaar geleden) mag meetellen voor het mogen terugbouwen van bijgebouwen tot een maximum van 600 m2 ;
- § De hoofdregel is dat 2/3 gesloopt moet worden. Indien een aanvrager toch meer wil terugbouwen, tot maximaal wat er stond, geldt er een afdracht van € 45,- per m2 over het aantal vierkante meters dat boven de sloopverhouding en boven de 150 m2 word teruggebouwd;
- § Gemeente rekent met € 45,- per m2 en niet met € 15,- per m3 ;
- § Sloop elders telt niet mee voor het bouwen van extra bijgebouwen.

Op deze locatie wordt 1.149 m2 aan bebouwing gesloopt: De jongveestal met een oppervlakte van 385 m2 wordt herbestemd als bijgebouw bij de te vervangen woning aan de Kogelstraat.

Op de locatie is, nadat de agrarische bestemming is gewijzigd naar een woonbestemming, conform de maatwerknotitie bijgebouwen buitengebied, maximaal 150 m2 aan bijgebouwen per woning toegestaan. Voor meer m2 's bijgebouwen hoeft voor 1/3 deel geen kwaliteitsafdracht betaald te worden. Dit betekent dat voor 2/3 deel wel kwaliteitsafdracht betaald moet worden. In totaal mag volgens het beleid 383 m2 (1.149/3) aan bijgebouwen extra worden gerealiseerd zonder extra kwaliteitsbijdrage. In totaal mag dan 533 m2 (150 + 383 m2 ) aan bijgebouwen bij de woning worden opgericht zonder kwaliteitsbijdrage. Initiatiefnemer wenst de jongveestal met een oppervlakte van 385 m2 te behouden als bijgebouw bij de woning. Zodoende is er nog ruimte om een bijgebouw van 148 m² op het perceel te realiseren zonder een kwaliteitsbijdrage af te dragen. Voor het behoud van de jongveestal als bijgebouw is daarom geen kwaliteitsbijdrage verschuldigd.

# **3.5 Conclusie**

Het initiatief past, met uitzondering van de kaders van het vigerende bestemmingsplan, binnen de beleidskaders van zowel het Rijk, de provincie Limburg als de gemeente Horst aan de Maas zelf. Een agrarisch bedrijf wordt geheel gesaneerd. Bij uitvoering van deze beoogde sanering is sprake van een grote ruimtelijke en milieuwinst voor de gehele omgeving. Uit beleidsmatig oogpunt wordt een dergelijk initiatief dan ook toegejuicht. Aan de gestelde voorwaarden uit het beleid om daarvoor in de plaats vervolgens woningbouw te laten plaatsvinden wordt voldaan.

Uit beleidsmatig oogpunt stuit het initiatief dan ook niet op belemmeringen.

# **4. PLANBESCHRIJVING**

Op de locatie Kogelstraat 74 in Hegelsom is het gemengd agrarisch bedrijf van initiatiefnemers gevestigd. Gelegen op de hoek van de Bemmelstraat en de Kogelstraat, in het overgangsgebied tussen de woonkernen Horst en Hegelsom, is het agrarische bedrijf de laatste jaren steeds verder omringd door woningbouw. De initiatiefnemers hebben inmiddels de pensioengerechtigde leeftijd bereikt en door het ontbreken van bedrijfsopvolging overwegen initiatiefnemers om de bedrijfsactiviteiten te beëindigen.

Een alternatief voor het beëindigen van de bedrijfsactiviteiten is het openbaar verkopen van de bedrijfslocatie met voortzetting en intensivering van de agrarische activiteit, gezien de ligging aan de rand van de kern en de vele woningen in de omgeving is dit alternatief niet wenselijk voor de omgeving. Daarnaast is ook uitbreiding van het agrarische bedrijf op deze locatie niet mogelijk, enerzijds wordt het plangebied begrensd door woningen en anderzijds door een glastuinbouwbedrijf. Gezien de beperkte oppervlakte van het huidige bouwvlak en huiskavel, de grootte en staat van de aanwezige bebouwing, de beperkte milieurechten en de ligging in een bebouwingslint met overwegend woningen, is het zeer onwaarschijnlijk dat zich op de locatie nog een eigentijds, volwaardig agrarisch bedrijf kan vestigen.

Initiatiefnemers kiezen er daarom voor alle bedrijfsactiviteiten te beëindigen. Om het saneren van het agrarische bedrijf en sloop van de agrarische bebouwing te kunnen bekostigen wensen initiatiefnemers ter plaatse twee woningen te realiseren. Een woning, georiënteerd op de Kogelstraat, wordt gerealiseerd ter vervanging van de huidige bedrijfswoning. De andere woning zal georiënteerd op de Bemmelstraat gerealiseerd worden. De woning aan de Kogelstraat krijgt een woonperceel van 1.448 m² en de woning aan de Bemmelstraat krijgt een woonperceel van 750 m². Door deze constructie kan met de opbrengst van de verkoop van de toe te voegen woning het saneren van het agrarische bedrijf kostenneutraal plaatsvinden. Het is ten slotte de wens van de initiatiefnemers de huidige jongveestal te behouden als bijgebouw bij de nieuw op te richten woning aan de Kogelstraat, welke zijzelf zullen gaan bewonen. De bedrijfswoning en machineloods worden niet meteen gesloopt. Initiatiefnemers zullen tijdens de bouw van de nieuwe woning in de bedrijfswoning blijven wonen en de machineloods zal als bouwdepot worden gebruikt. Zodra de bouw van de nieuwe woning is afgerond en initiatiefnemers in de nieuwe woning wonen zullen ook de bedrijfswoning en machineloods worden gesloopt.

Bij uitvoering van deze beoogde sanering is sprake van een grote ruimtelijke en milieuwinst voor de gehele omgeving. De verouderde bedrijfsbebouwing zal worden gesloopt, waardoor de ruimtelijke kwaliteit van de omgeving aanzienlijk verbetert (ontstening van het buitengebied). De ammoniak-, geur- en fijnstofbelasting vanuit de veehouderij op de omliggende woningen zal daarbij tevens volledig verdwijnen. Bijkomend voordeel is dat de woningbouwontwikkeling aan de overzijde van de Bemmelstraat kan worden afgerond.

# **4.1 Uitgangspunten en doelstellingen van het plan**

De doelstelling van dit bestemmingsplan is gericht op de volgende aspecten:

- § De locatie Kogelstraat 74 verliest de functie als agrarisch bedrijf met veehouderij. In plaats daarvoor wordt de locatie benut voor woondoeleinden. De bestemming 'Agrarisch met waarden' dient daarvoor gewijzigd te worden in de bestemming 'Wonen';
- § De huidige bedrijfswoning, de voormalige varkensstal, de machineloods, de twee schuren en de voeropslagen dienen volledig gesloopt te worden;
- § Ter vervanging van de huidige bedrijfswoning, wordt een nieuw bouwvlak toegekend voor een nieuwe woning, georiënteerd op de Kogelstraat;
- § Ter plaatse van deze nieuwe woning dient de aanduiding 'maximum oppervlakte aan bijgebouwen: 533 m²' te worden toegekend zodat de huidige jongveestal behouden kan blijven als bijgebouw bij deze woning, maar ook op basis van de gemeentelijke sloopregeling nog 148 m2 aan nieuwe bijgebouwen kan worden opgericht bij deze woning;
- § Als tegenprestatie voor het saneren van het agrarisch gemengd bedrijf wordt er één nieuwe woning opgericht, georiënteerd op de Bemmelstraat. Oppervlakte van dit woonperceel dient 750 m2 te bedragen;
- § Het niet voor woondoeleinden te gebruiken deel van het plangebied blijft de huidige agrarische bestemming behouden, echter wordt het bouwvlak van de locatie verwijderd, waardoor het (opnieuw) exploiteren van een agrarisch bedrijf of het oprichten van agrarische bebouwing is uitgesloten;
- § Verder dienen alle dubbelbestemmingen en gebiedsaanduidingen uit het vigerende bestemmingsplan opnieuw van toepassing te worden verklaard;
- § Middels een voorwaardelijke bepaling wordt geborgd dat nieuwe activiteiten binnen de woonbestemming pas zijn toegestaan wanneer de compenserende landschappelijke maatregelen worden aangelegd en in stand worden gehouden.

De doelstelling van onderhavig bestemmingsplan is het wegbestemmen van het huidige agrarische bedrijf en daarvoor in de plaats de bouw van twee woningen mogelijk te maken.

# **4.2 Stedenbouwkundige / ruimtelijke aspecten**

De agrarische bebouwing behorende bij het agrarisch bedrijf wordt gesloopt. Het enige wat behouden blijft is de jongveestal, welke zal worden herbestemd als hobbyruimte. Deze hobbyruimte met een oppervlakte van 385 m² zal worden bestempeld als bijgebouw bij de te herbouwen woning aan de Kogelstraat.

De huidige bedrijfswoning zal ook worden gesloopt en worden herbouwd verder in zuidelijke richting. De te herbouwen woning wordt uitgevoerd in een langgevelvolume met kenmerkende detailleringen. De woning zal in de lengterichting parallel aan de Kogelstraat komen te liggen, wat tevens een verwijzing is naar de originele boerderij 'De Kogel' welke tot voor de herbouw na de brand in 1860 in de lengterichting aan de weg heeft gelegen.

Ook zal er een nieuwe solitaire woning opgetrokken worden, met oriëntatierichting naar de Bemmelstraat. Deze woning wordt opgericht ter vervanging van de te slopen agrarische bebouwing en bevindt zich nagenoeg op dezelfde plek als de huidige agrarische bebouwing. Het cluster van bebouwing, zoals thans aanwezig op de hoek van de Kogelstraat en Bemmelstraat, blijft hierdoor in stand.

Afbeelding 12. Stedenbouwkundige plattegrond nieuwe situatie

Tussen de huidige langgevelboerderij Kogelstraat 70 en de nieuwe woning aan de Kogelstraat biedt een zogeheten boerenpoort toegang tot het achterland, het voormalige "Hegelsommerveld", middels een veldweg welke hier zal worden geherintroduceerd.

Afbeelding 13. Woning Kogelstraat en poort Hegelsommerveld

Met de sloop van de agrarische bedrijfsbebouwing vindt er een aanzienlijke ontstening plaats van het buitengebied. De sanering van de bebouwing draagt bij aan de karakteristieke openheid van het weidse veld en de belevingswaarde van het landschap. De nieuwe woningen worden opgericht als onderdeel van het bebouwingslint aan de Kogelstraat en de Bemmelstraat. De woningen worden daarnaast voorzien van een landschappelijke inpassing die aansluit bij de landschappelijke karakteristieken en deze zelfs versterkt. Door het inbrengen van open ruimte en groene elementen ontstaat er een duidelijk raamwerk waarbij de beoogde ontwikkelingen op het perceel mogelijk worden.

# **4.3 Landschappelijke inpassing**

Met de sloop van de agrarische bedrijfsbebouwing is er sprake van een aanzienlijke kwaliteitsverbetering van het landschap. Ook om de nieuwe woningen op een juiste manier in het landschap in te passen is voor de locatie een landschappelijk inpassingsplan1 opgesteld. Uitvoering van het gestelde in het landschappelijk inpassingsplan is als verplichting opgenomen in de planregels als voorwaardelijke bepaling.

De visie is om na afbraak van de gebouwen de twee woningen te situeren in een cultuurhistorische verantwoord decor. Bij beide woningen wordt een eigen met hagen omzoomde tuin gecreëerd en een boomgaard aangelegd die de huisgaard van beide woningen vormt. Dit past ook binnen het historische plaatje. Daarnaast is de integratie van de jongveestal, omgevormd naar hobbyruimte wenselijk, zodat het een mooi omsloten geheel vormt met ook ruimte voor biodiversiteit. Zeker de twee intensief beheerde tuinen en daarbij extensievere erf met boomgaard kan hier ook voor de biodiversiteit iets betekenen.

Met mooie doorgangen en doorzichten kan eenieder vanaf het erf het (omliggende) landschap fraai ervaren. De voorzijde vormt voor de beide woningen het visitekaartje van het geheel. Op het erf zal zullen zowel eensoortige als gemengde hagen, met hoogstambomen en met perceelsrandbeplanting aanwezig zijn om eventuele hekwerken te verdoezelen. Daarnaast is het wenselijk om het coulisse-effect te behouden en de doorkijken voor bewoners te garanderen. De beleefbaarheid van het erf en het omliggende landschap is voor bewoners en bezoekers een wenselijk iets.

Afbeelding 14. Landschappelijk inpassingsplan

<sup>1</sup> Ron Janssen Erf- en Landschapsverfraaiing, Landschapsplan in het kader van saneren agrarisch bedrijf en omvormen naar 2 woningen "Aan de Bemmel" Horst, 13 september 2021

# **5. SECTORALE ASPECTEN**

# **5.1 Inleiding**

Op grond van het bepaalde in het Besluit ruimtelijke ordening (Bro) is het bij het opstellen van een bestemmingsplan verplicht om inzicht te bieden in de relevante planologische en milieuhygiënische aspecten. In dit hoofdstuk is een verantwoording voor deze aspecten opgenomen.

# **5.2 Milieuaspecten**

#### **5.2.1 Bodem- en grondwaterkwaliteit**

In het kader van de Wet ruimtelijke ordening dient, in geval van een nieuw bestemmingsplan, aangegeven te worden of de bodemkwaliteit geschikt is voor de nieuwe functie, in dit geval voor een woonfunctie.

Ter plaatse is derhalve een verkennend bodemonderzoek2 uitgevoerd (zie separate bijlagen).

Op basis van de resultaten van het vooronderzoek wordt verwacht dat op de locatie sprake zal zijn van de aanwezigheid van bodemverontreinigingen. In verband met het voormalige gebruik als boomgaard / -kwekerij is de bodem verdacht voor een bodemverontreiniging met organochloorbestrijdingsmiddelen (OCB). De bodem ter plaatse van de druppelzones van de asbestverdachte dakbedekking op de schuur is verdacht ten aanzien van een bodemverontreiniging met asbest. Voor het overige is de onderzoekslocatie onverdacht voor bodemverontreiniging. De opzet van het bodemonderzoek is gebaseerd op de NEN5707 en de NEN5740.

#### *Voormalige boomgaard / -kwekerij en onverdacht terrein*

Geconcludeerd wordt dat de deelhypothese 'verdachte locatie' voor de voormalige boomgaard/-kwekerij stand houdt en de deelhypothese 'onverdachte locatie' geen stand houdt. In de bovengrond zijn lichte verontreinigingen met cadmium en DDD aangetoond. In de ondergrond en grondwater zijn geen verontreinigingen aangetoond. De lichte verontreinigingen met cadmium en DDD kunnen mogelijk gerelateerd worden aan de voormalige agrarische activiteiten (boom-/fruitgaard en bemesting met kunstmest). Tevens kan er (deels) sprake zijn van verhoogde achtergrondgehalten.

De onderzoeksresultaten geven een indicatie dat het funderingsmateriaal onder de asfaltverharding voldoet aan de eisen voor een niet vormgegeven bouwstof.

#### *Druppelzones asbestverdachte dakbedekking*

Geconcludeerd wordt dat de deelhypothese 'verdachte locatie' geen stand houdt. In de grond is asbest aangetoond in gehalten boven de rapportagegrens, maar onder de helft van de interventiewaarde zodat mag worden aangenomen dat de grond niet noemenswaardig is verontreinigd met asbest.

De vastgestelde milieuhygiënische bodemkwaliteit vormt geen directe belemmering of beperking voor het initiatief.

### **5.2.2 Geluid**

Een nieuwe ruimtelijke ontwikkeling, waarbij sprake is van de realisatie van een geluidsgevoelig object dient te worden getoetst aan de Wet geluidhinder. Per 1 januari 2007 is de Wijzigingswet Wet geluidhinder

<sup>2</sup> HMB Groep, Verkennend bodemonderzoek Kogelstraat 74 Hegelsom, 30 april 2021, kenmerk: 21235501A

(modernisering instrumentarium geluidbeleid, eerste fase) in werking getreden. In deze wet wordt aangegeven hoe voor een gebied waar een ruimtelijke ontwikkeling plaatsvindt, dient te worden omgegaan met geluidhinder als gevolg van wegverkeer en spoorwegen.

In de Wet geluidhinder (Wgh) is bepaald dat elke weg een geluidszone heeft (zie onderstaande tabel), met uitzondering van woonerven en wegen waar een maximumsnelheid van 30 km/u voor geldt. Bij een ruimtelijke ontwikkeling waarbij sprake is van de ontwikkeling van geluidsgevoelige objecten binnen een geluidszone, dient een onderzoek te worden uitgevoerd naar de geluidsbelasting op deze gebouwen of terreinen.

| Aantal rijstroken | Breedte van de geluidszone (in meters) |           |  |
|-------------------|----------------------------------------|-----------|--|
|                   | Buitenstedelijk                        | Stedelijk |  |
| 5 of meer         | 600                                    | 350       |  |
| 3 of 4            | 400                                    | 350       |  |
| 1 of 2            | 250                                    | 200       |  |

Woningen betreffen geluidsgevoelige objecten. Dit houdt in dat er moet worden aangetoond dat (weg)verkeerslawaai ter plaatse geen negatieve effecten teweegbrengt voor de toekomstige bewoners van de woningen. In feite mogen nieuwe woningen niet worden gerealiseerd, wanneer er een geluidbelasting van wegverkeer optreedt van 48 dB of hoger, tenzij ontheffing is verleend door het College van burgemeester en wethouders (tot maximaal 53 dB). Hiervoor dient tegelijkertijd met de bestemmingsplanprocedure een hogere waarden procedure op grond van de Wgh te worden gevoerd.

Er bevinden zich rondom het plangebied diverse zoneplichtige wegen. Derhalve is er een akoestische onderzoek3 naar wegverkeerslawaai uitgevoerd.

Uit de berekening blijkt dat de gecorrigeerde gevelbelasting voor elke zoneplichtige weg en voor elke woning lager ligt dan de voorkeursgrenswaarde en dus voldaan wordt aan de eisen uit de Wet geluidhinder. De nieuwe beoogde woonbestemming doet geen inbreuk op de geluidruimte van omliggende bedrijven/inrichtingen. Derhalve kan geconcludeerd worden dat er ter plaatse van de nieuwe woonbestemmingen sprake is van een goed woon- en leefklimaat.

### **5.2.3 Luchtkwaliteit**

#### *Algemeen*

Op 15 november 2007 is de Wet luchtkwaliteit in werking getreden en sindsdien staan de hoofdlijnen voor regelgeving rondom luchtkwaliteitseisen beschreven in de Wet milieubeheer (hoofdstuk 5 Wm). Artikel 5.16 Wm (lid 1) geeft weer, onder welke voorwaarden bestuursorganen bepaalde bevoegdheden (uit lid 2) mogen uitoefenen. Als aan minimaal één van de volgende voorwaarden wordt voldaan, vormen luchtkwaliteitseisen in beginsel geen belemmering voor het uitoefenen van de bevoegdheid:

- a. er is geen sprake van een feitelijke of dreigende overschrijding van een grenswaarde;
- b. een project leidt al dan niet per saldo niet tot een verslechtering van de luchtkwaliteit;
- c. een project draagt 'niet in betekenende mate' (NIBM) bij aan de luchtverontreiniging;
- d. een project past binnen het NSL (Nationaal Samenwerkingsprogramma Luchtkwaliteit), of binnen een regionaal programma van maatregelen.

### *Het Besluit NIBM*

Deze AMvB legt vast, wanneer een project niet in betekenende mate (NIBM) bijdraagt aan de concentratie van een bepaalde stof. De achtergrond van het beginsel 'Niet in betekende mate' is dat de gevolgen van een

<sup>3</sup> HMB Groep, Akoestisch onderzoek t.b.v. ruimtelijke onderbouwing Kogelstraat 74 Hegelsom, 1 juni 2021, kenmerk: 21235502N

ontwikkeling voor de luchtkwaliteit in een aantal gevallen (beschreven in de ministeriële Regeling NIBM) worden tenietgedaan door de ontwikkeling van bijvoorbeeld schonere motoren in het gehele land.

Op 1 augustus 2009 is het nationaal samenwerkingsprogramma luchtkwaliteit (NSL) in werking getreden. Hierdoor dient bij plannen die de luchtkwaliteit beïnvloeden niet langer te worden uitgegaan van de normen uit de interimperiode. Nu het NSL in werking is getreden is een project NIBM, als aannemelijk is dat het project een toename van de concentratie veroorzaakt van maximaal 3%. De 3% grens wordt gedefinieerd als 3% van de grenswaarde voor de jaargemiddelde concentratie van fijn stof (PM10) of stikstofdioxide (NO2). Dit komt overeen met 1,2 microgram/m3 voor zowel fijn stof en NO2. Als de 3% grens voor PM10 of NO2 niet wordt overschreden, dan hoeft geen verdere toetsing aan grenswaarden plaats te vinden.

### *Regeling NIBM*

Binnen de getalsmatige grenzen van de Regeling NIBM draagt een project altijd niet in betekenende mate bij aan een verslechtering van de luchtkwaliteit. Voor woningen gelden in de Regeling NIBM de volgende getalsmatige grenzen:

|                     | Minimaal 1 ontsluitingsweg | Minimaal 2 ontsluitingswegen |  |
|---------------------|----------------------------|------------------------------|--|
|                     | 3%-norm                    | 3%-norm                      |  |
| Woningen (maximaal) | 1.500                      | 3.000                        |  |

Het voorliggend initiatief voorziet in fors minder woningen. Er kan dan ook worden geconcludeerd dat het plan NIBM bijdraagt aan de luchtkwaliteit.

#### *Achtergrondwaarden*

Het toetsingskader voor luchtkwaliteit wordt gevormd door hoofdstuk 5.2 luchtkwaliteitseisen van de Wet milieubeheer (ook wel Wet luchtkwaliteit genoemd, Wlk). De Wlk bevat grenswaarden voor zwaveldioxide, stikstofdioxide en stikstofoxiden, fijn stof, lood en koolmonoxide en benzeen. Hierbij zijn in Nederland met name de grenswaarden voor stikstofdioxide (NO2) en fijn stof (PM2,5 en PM10) van belang. De vigerende grenswaarden voor stikstofdioxide en fijn stof zijn in de navolgende tabel weergegeven. De grenswaarden gelden voor de buitenlucht, met uitzondering van een werkplek in de zin van de Arbeidsomstandighedenwet en op plaatsen die niet toegankelijk zijn voor publiek en waar geen vaste bewoning is, zoals akkerland en de rijbaan en ontoegankelijke middenbermen van wegen.

| Stof                  | Toetsing van                | Grenswaarde |
|-----------------------|-----------------------------|-------------|
| Stikstofdioxide (NO2) | Jaargemiddelde concentratie | 40 µg/m3    |
| Fijn stof (PM10)      | Jaargemiddelde concentratie | 40 µg/m3    |
| Fijn stof (PM2,5)     | Jaargemiddelde concentratie | 25 µg/m3    |

Rondom het plangebied bevinden zich diverse wegen als emissiebronnen van luchtverontreinigende stoffen (uitlaatgassen van verkeer). Deze bronnen zijn opgenomen in de achtergrondconcentraties, zoals die door het RIVM jaarlijks in kaart worden gebracht. Normaal gesproken zijn er in het oosten en zuiden van Nederland geen knelpunten op het gebied van de luchtkwaliteit met betrekking tot fijn stof en stikstofdioxide te verwachten. De grootschalige concentratiekaart Nederland (GCN) geeft per km-vak de huidige achtergrondconcentraties weer.

Volgens de kaarten van het RIVM bedraagt momenteel de concentratie fijn stof (PM2,5) ter plaatse 8,8 µg/m³, de concentratie fijn stof (PM10) 15,7 µg/m³ en de concentratie stikstofdioxide (NO2) 12,4 µg/m³. Volgens de kaarten van het RIVM is de luchtkwaliteit ter plaatse voldoende voor de realisatie van de woningen. Daarnaast zal naar verwachting de luchtkwaliteit in de toekomst nog verder verbeteren.

Door het saneren van de veehouderij verdwijnt de uitstoot van het vee (4.262 gram PM10/jaar). Dit heeft een positief effect op de luchtkwaliteit.

#### *Conclusie luchtkwaliteit*

Gezien de bestaande concentraties is er geen sprake van een feitelijke of dreigende overschrijding van een grenswaarde en wordt voldaan aan het bepaalde in artikel 5.16 Wm lid 1 onder a. Het initiatief zal ook, in vergelijking met het huidige gebruik als agrarisch bedrijf, een afname van de verkeersaantrekkende werking met zich meebrengen. Daarnaast draagt het initiatief niet in betekende mate bij aan de luchtkwaliteit, waarmee wordt voldaan aan het bepaalde in artikel 5.16 Wm, lid 1 onder c.

Daarnaast verdwijnen door het saneren van de veehouderij de transportbewegingen van met name zwaar verkeer en de uitstoof van fijnstof door het houden van vee. Dit heeft een positief effect op de luchtkwaliteit.

Uit bovenstaande kan worden geconcludeerd dat het initiatief niet bezwaarlijk is in het kader van de luchtkwaliteitseisen uit de Wet milieubeheer en dat aanvullend onderzoek niet noodzakelijk is.

#### **5.2.4 Geur**

Geur kan hinder veroorzaken in de leefomgeving. Wanneer deze hinder inderdaad ondervonden wordt, kan dit zelfs invloed hebben op de gezondheid. Geurhinder dient daarom zoveel mogelijk beperkt te worden door regels te stellen aan de uitstoot van geuremissies en bepaalde afstanden aan te houden ten opzichte van geurgevoelige objecten. De Wet geurhinder en veehouderij (Wgv) kent bescherming toe aan geurgevoelige objecten. Hierbij gaat het in het algemeen om gebied bestemd voor wonen en verblijf. De nieuwe woningen betreffen derhalve geurgevoelig objecten.

Het saneren van het gemengd agrarische bedrijf heeft een volledige stopzetting van de geuremissie vanuit het plangebied tot gevolg. Uit de nieuw op te richten woningen en de van functie te wijzigen woning vindt geen geuremissie plaats.

Gemeenten hebben onder de Wgv de bevoegdheid gekregen om binnen de kaders van deze wet eigen normen te stellen. Deze kunnen worden vastgesteld in een geurverordening. Op 30 juni 2020 heeft de gemeenteraad van Horst aan de Maas de Verordening geurhinder en veehouderij gemeente Horst aan de Maas vastgesteld.

In de gemeentelijke geurverordening is vastgelegd welke normstelling er geldt voor de voorgrondbelasting en bij welke achtergrondbelasting nog sprake is van een aanvaardbaar woon- en leefklimaat. In de verordening is bepaald dat voor het buitengebied, waarbinnen het plangebied valt, een maximale waarde geldt voor de geurbelasting van een veehouderij ten aanzien van een geurgevoelig object van 14,0 Ou/m3 (voorgrondbelasting) en 20,0 Ou/m3 (achtergrondbelasting).

#### *Individuele geurbelasting (voorgrondbelasting)*

Binnen een straal van 500 meter rondom het plangebied bevinden zich de volgende veehouderijen:

- § Een konijnen-, pluimvee- en schapenhouderij aan de Reysenbeckstraat 32, afstand tot het plangebied 220 meter;
- § Een schapenhouderij aan de Bemmelstraat 9a, afstand tot het plangebied 310 meter.

Voor deze veehouderijen is een vergunde geurbelasting op het plangebied berekend middels het programma 'V-stacks vergunning 2020' (zie bijlagen).

| Nummer             | Nummer | X          | Y          | Reysenbeckstraat | Bemmelstraat |
|--------------------|--------|------------|------------|------------------|--------------|
|                    |        | coördinaat | coördinaat | 32               | 9a           |
| Woning Kogelstraat | Punt 1 | 200432     | 384151     | 0,0              | 0,1          |
|                    | Punt 2 | 200456     | 384160     | 0,0              | 0,1          |
|                    | Punt 3 | 200464     | 384130     | 0,0              | 0,1          |
|                    | Punt 4 | 200444     | 384122     | 0,0              | 0,1          |
| Woning             | Punt 1 | 200403     | 384131     | 0,0              | 0,1          |
| Bemmelstraat       | Punt 2 | 200465     | 384117     | 0,0              | 0,1          |
|                    | Punt 3 | 200472     | 384101     | 0,0              | 0,1          |
|                    | Punt 4 | 200397     | 384106     | 0,0              | 0,1          |

De hoogste voorgrondbelasting bedraagt 0,1 OU/m³. Op basis van de gemeentelijke geurverordening is ter plaatse een maximale geurbelasting toegestaan van 14,0 OU/m3 . Er wordt daarmee aan de norm voldaan, waardoor gesteld kan worden dat de betreffende veehouderijen geen nadelige effecten hebben op het woonen leefklimaat ter plaatse van de nieuwe woningen voor wat betreft voorgrondbelasting.

#### *Cumulatieve geurbelasting (achtergrondbelasting)*

Middels het programma "V-stacks gebied" is berekend wat de cumulatieve geurbelasting ter plaatse is om te kunnen beoordelen of er sprake is van een aanvaardbaar woon- en leefklimaat. Alle veehouderijen in een straal van 2 kilometer rond het plangebied én beschikken over diersoorten waarvoor een geuremissienorm is vastgesteld zijn in de berekening opgenomen.

| Nummer             | Nummer | X-coördinaat | Y-coördinaat | Berekende<br>waarde |
|--------------------|--------|--------------|--------------|---------------------|
| Woning Kogelstraat | Punt 1 | 200432       | 384151       | 2,5                 |
|                    | Punt 2 | 200456       | 384160       | 2,4                 |
|                    | Punt 3 | 200464       | 384130       | 2,5                 |
|                    | Punt 4 | 200444       | 384122       | 2,6                 |
| Woning             | Punt 1 | 200403       | 384131       | 2,5                 |
| Bemmelstraat       | Punt 2 | 200465       | 384117       | 2,5                 |
|                    | Punt 3 | 200472       | 384101       | 2,5                 |
|                    | Punt 4 | 200397       | 384106       | 2,6                 |

In onderstaande tabel zijn de rekenresultaten van de berekening van de achtergrondbelasting weergegeven.

De cumulatieve geurbelasting binnen het plangebied varieert tussen 2,4 en 2,6 OU/m3 . Op basis van de gemeentelijke geurverordening is ter plaatse een maximale cumulatieve geurbelasting toegestaan van 20,0 OU/m3 . Er wordt daarmee ruimschoots aan de norm voldaan, waardoor gesteld kan worden dat de betreffende veehouderijen geen nadelige effecten hebben op het woon- en leefklimaat ter plaatse van de nieuwe woningen voor wat betreft achtergrondbelasting.

### *Effect voor veehouderijen*

Naast het aantonen van een aanvaardbaar woon- en leefklimaat in de te realiseren woningen dient eveneens te worden aangetoond dat de bedrijfsvoering van de veehouderijen niet wordt belemmerd door het initiatief.

In de directe omgeving rond het plangebied bevinden zich twee veehouderijen op de locaties Reysenbeckstraat 32 en Bemmelstraat 9a. De afstand tot de nieuwe woonbestemmingen tot de bouwvlakken van deze veehouderijen bedragen respectievelijk 220 en 310 meter. Door de ruime afstand tussen de veehouderijen en het plangebied is er geen sprake van eventuele belemmering voor de bedrijfsvoering van deze veehouderijen.

Daarnaast bevinden er zich tussen het plangebied en deze veehouderijen andere woningen welke daarmee bepalend zijn voor de ontwikkelingsmogelijkheden van deze veehouderijen.

### **5.2.5 Bedrijven en milieuzoneringen**

Milieuzonering is het aanbrengen van een noodzakelijke ruimtelijke scheiding tussen milieubelastende en milieugevoelige functies ter bescherming of vergroting van de kwaliteit van de leefomgeving. Als hulpmiddel voor de inpassing van bedrijvigheid in haar fysieke omgeving of van gevoelige functies nabij bedrijven, heeft de Vereniging van Nederlandse Gemeenten (VNG), in samenwerking met de Ministeries van Volkshuisvesting, Ruimtelijke Ordening en Milieubeheer en Economische zaken, in 2009 een indicatieve bedrijvenlijst opgesteld.

Om een milieuzonering in een concrete situatie te kunnen uitwerken bevat de VNG-publicatie bouwstenen. De drie belangrijkste bouwstenen zijn:

- 1. de richtafstandenlijst;
- 2. twee omgevingstypen;
- 3. een lijst van toelaatbare activiteiten in gemengd gebied met het oog op functiemenging.

De belangrijkste bouwstenen voor milieuzonering zijn de twee richtafstandenlijsten die zijn opgenomen in bijlage 1 van de VNG publicatie. Dit zijn afstanden ten opzichte van een rustige woonwijk (of een vergelijkbaar omgevingstype). In de bijlagen wordt onderscheid gemaakt naar richtafstanden voor de ruimtelijke relevante milieuaspecten geur, stof, geluid en gevaar. De grootste van deze vier richtafstanden is bepalend voor de indeling van een activiteit in een milieucategorie.

Om tot een optimale invulling van de ruimte te komen worden diverse omgevingstypen onderscheiden. Het achterliggende idee is dat de gevoeligheid van een gebied mede afhankelijk is van het omgevingstype. De gevoeligheid van een gebied kan daarom aanleiding zijn om af te wijken van de standaardafstanden in de bedrijvenlijst die uitgaan van de ligging in een rustige woonwijk. Afhankelijk van het type gebied kan een correctie worden toegepast op de afstanden die zijn genoemd in de standaardlijst en wel per hinderaspect (geluid, stof, stank en dergelijke) dat in de lijst is genoemd.

Het plangebied is te typeren met het omgevingstype gemengd gebied. Een gemengd gebied is een gebied met een matige tot sterke functiemenging; aan de Kogelstraat komen verschillende bedrijfsfuncties voor zoals een bloemist en tuincentrum. Aan de Bemmelstraat is tevens een glastuinbouwbedrijf gelegen. Derhalve is er sprake van een gemengd gebied. In geval van het omgevingstype gemengd gebied kunnen de afstanden uit bijlage 1 van de VNG-publicatie – zonder dat dit ten koste gaat van het woon- en leefklimaat – met één afstandstap worden verkleind. Uitzondering hierop is de richtafstand voor het aspect gevaar. Deze wordt niet verkleind.

De woonfunctie van de op te richten woningen betreft een functie welke geen milieuhinder veroorzaakt voor de omgeving. Wel kunnen de woningen milieuhinder ondervinden van functies gelegen in de omgeving. Ter plaatse van het plangebied dient daarom aangetoond te worden dat er sprake is van een aanvaardbaar woonen leefklimaat ten gevolge van de omliggende milieubelastende functies. In de directe omgeving (straal van 500 meter) bevinden zich de volgende milieubelastende functies:

- § Een glastuinbouwbedrijf aan de Reysenbeckstraat 28, afstand tot het plangebied 50 meter;
- § Een glastuinbouwbedrijf aan de Bemmelstraat 15, afstand tot het plangebied 75 meter;
- § Een konijnen-, pluimvee- en schapenhouderij aan de Reysenbeckstraat 32, afstand tot het plangebied 220 meter;
- § Een glastuinbouwbedrijf aan de Bemmelstraat 11, afstand tot het plangebied 240 meter;
- § Een bloemisterij aan de Kogelstraat 62, afstand tot het plangebied 240 meter;
- § Een tuincentrum aan de Kogelstraat 41, afstand tot het plangebied 250 meter;
- § Een verpakkingsbedrijf aan de Bosstraat 15, afstand tot het plangebied 380 meter;
- § Een aannemersbedrijf aan de Kogelstraat 37, afstand tot het plangebied 400 meter;
- § Een tuinbouwbedrijf aan de Americaanseweg 41, afstand tot het plangebied 450 meter;
- § Een brandweerkazerne/gemeentewerken aan de Americaanseweg 43, afstand tot het plangebied 480 meter;
- § Een metaaltechniekbedrijf aan de Americaanseweg 45, afstand tot het plangebied 480 meter;
- § Een sportveld aan de Hagelkruisweg 50, afstand tot het plangebied 490 meter.

De milieuruimte van bestaande bedrijven in de omgeving van het plangebied is geïnventariseerd aan de hand van SBI-code en grootste bijbehorende VNG-afstand voor stof, geur, geluid en gevaar.

| Bedrijf                                      | Adres               | SBI-2008      | Richtafstand VNG 'gemengd<br>gebied' |      |        |        |
|----------------------------------------------|---------------------|---------------|--------------------------------------|------|--------|--------|
|                                              |                     |               | geur                                 | stof | geluid | gevaar |
| Glastuinbouwbedrijf                          | Reysenbeckstraat 28 | 011, 012, 013 | 0                                    | 0    | 10     | 10     |
| Glastuinbouwbedrijf                          | Bemmelstraat 15     | 011, 012, 013 | 0                                    | 0    | 10     | 10     |
| Konijnen-,<br>pluimvee<br>en schapenhouderij | Reysenbeckstraat 32 |               |                                      |      |        |        |
| Konijnen                                     |                     | 0149          | 50                                   | 10   | 10     | 0      |
| Pluimvee                                     |                     | 0147          | 100                                  | 10   | 30     | 0      |
| Schapen                                      |                     | 0145          | 30                                   | 10   | 10     | 0      |
| Glastuinbouwbedrijf                          | Bemmelstraat 11     | 011, 012, 013 | 0                                    | 0    | 10     | 10     |
| Bloemisterij                                 | Kogelstraat 62      | 47            | 0                                    | 0    | 0      | 0      |
| Tuincentrum                                  | Kogelstraat 41      | 4752          | 0                                    | 0    | 10     | 10     |
| Verpakkingsbedrijf                           | Bosstraat 17        | 941,942       | 0                                    | 0    | 0      | 0      |
| Aannemersbedrijf                             | Kogelstraat 37      | 41, 42, 43    | 0                                    | 10   | 30     | 10     |
| Tuinbouwbedrijf                              | Americaanseweg 41   | 011, 012, 013 | 0                                    | 0    | 10     | 10     |
| Brandweerkazerne                             | Americaanseweg 43   | 8425          | 0                                    | 0    | 30     | 0      |
| Gemeentewerf (afval<br>inzameldepot)         | Americaanseweg 43   | 381           | 10                                   | 10   | 30     | 30     |
| Kantoorpand                                  | Americaanseweg 45   | 941,942       | 0                                    | 0    | 0      | 0      |
| Sportveld                                    | Hagelkruisweg 50    | 931           | 0                                    | 0    | 30     | 0      |

Onderzocht is of de hindercontouren de nieuwe woonbestemmingen overlappen. Er zijn geen hindercontouren die deze overlappen. Er kan gesteld worden dat ten aanzien van het aspect milieuzonering bedrijven geen beperkingen opleveren voor de realisatie van twee woningen. Een goed woon- en leefklimaat kan ter plaatse van het plangebied gewaarborgd worden. Anderzijds worden door de nieuwe woonbestemmingen de nabij gevestigde bedrijven niet in hun bedrijfsvoeringen c.q. activiteiten beperkt.

#### **5.2.6 Externe veiligheid**

Bij ruimtelijke ontwikkelingen moet rekening gehouden te worden met het aspect externe veiligheid. Het beleid voor externe veiligheid is gericht op het beperken en beheersen van risico's voor de omgeving vanwege handelingen met gevaarlijke stoffen. De handelingen kunnen zowel betrekking hebben op het gebruik, de opslag en de productie, als op het transport van gevaarlijke stoffen. Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten. De belangrijkste zijn:

- § Besluit externe veiligheid inrichtingen (Bevi);
- § Besluit externe veiligheid buisleidingen (Bevb);
- § Besluit externe veiligheid transportroutes (Bevt).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen. Hieronder worden beide begrippen verder uitgewerkt.

#### *Plaatsgebonden risico (PR)*

Het plaatsgebonden risico geeft de kans, op een bepaalde plaats, om te overlijden ten gevolge van een ongeval bij een risicovolle activiteit. Het PR kan op de kaart van het gebied worden weergegeven met zogeheten risicocontouren: lijnen die punten verbinden met eenzelfde PR. Binnen de 10-6 contour (welke als wettelijke harde norm fungeert) mogen geen kwetsbare objecten geprojecteerd worden. Voor beperkt kwetsbare objecten geldt de 10-6 contour niet als grenswaarde, maar als een richtwaarde.

#### *Groepsrisico (GR)*

Het groepsrisico is een maat voor de kans dat bij een ongeval een groep slachtoffers valt meten bepaalde omvang (10 of meer personen). Het GR is daarmee een maat voor de maatschappelijke ontwrichting. Het GR wordt bepaald binnen het invloedsgebied van een risicovolle activiteit. Voor het groepsrisico geldt een verantwoordingsplicht. Dit houdt in dat iedere wijziging met betrekking tot planologische keuzes moet worden onderbouwd én verantwoord door het bevoegd gezag.

#### *Verantwoordingsplicht groepsrisico*

Met het invullen van de verantwoordingsplicht wordt antwoord gegeven op de vraag in hoeverre externe veiligheidsrisico's in het plangebied worden geaccepteerd en welke maatregelen getroffen zijn om het risico zoveel mogelijk te beperken. Het invullen van de verantwoordingsplicht is een taak van het bevoegd gezag (veelal bij de gemeente). Door de verantwoordingsplicht worden gemeenten gedwongen het externe veiligheidsaspect mee te laten wegen bij het maken van ruimtelijke keuzes. Deze verantwoording is kwalitatief en bevat verschillende onderdelen die aan bod kunnen of moeten komen. Ook bestaat er een adviesplicht voor de regionale brandweer. In de Handreiking verantwoordingsplicht groepsrisico zijn de onderdelen van de verantwoording nader uitgewerkt en toegelicht.

| Bron                                   | Wanneer groepsrisicoverantwoording?                                                              |  |  |  |  |  |  |
|----------------------------------------|--------------------------------------------------------------------------------------------------|--|--|--|--|--|--|
| Inrichtingen (Bevi)                    | Altijd wanneer binnen invloedsgebied een ruimtelijk besluit wordt<br>genomen                     |  |  |  |  |  |  |
| Buisleidingen (Bevb)                   | Altijd wanneer binnen invloedsgebied een ruimtelijk besluit wordt<br>genomen                     |  |  |  |  |  |  |
| Spoor-, Rijks- en waterwegen<br>(Bevt) | Wanneer sprake is van toename van het groepsrisico of overschrijding<br>van de oriëntatiewaaarde |  |  |  |  |  |  |

#### *Wanneer verantwoorden?*

Indien de verantwoordingsplicht niet juist is uitgewerkt terwijl dit wel verplicht is, kan dit tot vernietiging van het ruimtelijk besluit door de Raad van State leiden. Door het uitwerken van de verantwoordingsplicht neemt het bevoegd gezag de verantwoordelijkheid voor het 'restrisico' dat overblijft nadat de benodigde veiligheid verhogende maatregelen genomen zijn.

#### *Inventarisatie risicobronnen*

Door de provincie Limburg is een risicokaart samengesteld waarop de meest belangrijke risico veroorzakende bedrijven en objecten zijn weergegeven. Op basis van deze risicokaart bevinden zich in de omgeving een tweetal risico's:

- § Een propaantank op de Americaanseweg 57, afstand tot het plangebied 720 meter;
- § Een LPG tankstation met propaantank op de Stationsstraat 90, afstand tot het plangebied 725 meter.

Afbeelding 15 Uitsnede risicokaart Limburg (plangebied rood omcirkeld)

De plaatsgebonden risicocontour van een propaantank bedraagt 25 meter. Aan deze afstand wordt ruimschoots voldaan. Het plaatsgebonden risico is niet van toepassing.

Het invloedsgebied van een opslagtank voor propaan bedraagt circa 200 meter. De woningen vallen daardoor buiten het invloedsgebied. Het groepsrisico is niet van toepassing.

Het tankstation heeft een maximale doorzet van 1.000 m³ per jaar. De inrichting betreft een categoriale inrichting volgens het Revi. In de Revi zijn afstanden opgenomen voor LGP tankstation tot kwetsbare en beperkt kwetsbare objecten. De risicovolle inrichtingen binnen het LPG tankstation zijn als volgt te definiëren:

- 1. Vulpunt
Het vulpunt heeft een plaatsgebonden risicocontour van 40 meter en een invloedsgebied verantwoording groepsrisico van 150 meter;

- 2. LPG reservoir
Het LPG reservoir heeft een plaatsgebonden risicocontour van 25 meter en een invloedsgebied verantwoording groepsrisico van 150 meter;

- 3. Afleverinstallatie
De afleverinstallatie heeft een plaatsgebonden risicocontour van 15 meter.

De plaatsgebonden risicocontouren zijn weergegeven op de bovenstaande afbeelding. Hieruit blijkt dat de plaatsgebonden risicocontouren de locatie van de nieuwe woningen niet overlappen. Het plaatsgebonden risicocontour levert derhalve geen belemmeringen op voor het oprichten de woningen.

Het invloedsgebied van het vulpunt en LPG reservoir van 150 meter reikt niet tot aan het plangebied. Het groepsrisico is daardoor niet van toepassing.

Het aspect externe veiligheid vormt derhalve geen belemmering voor het initiatief.

#### **5.2.7 M.e.r.-beoordeling**

Op basis van artikel 7.17 Wm, dient het bevoegd gezag een beslissing te nemen omtrent de vraag of bij de voorbereiding van het betrokken besluit voor de activiteit, vanwege de belangrijke nadelige gevolgen die zij voor het milieu kan hebben, een milieueffectrapport moet worden gemaakt. Middels deze paragraaf wordt invulling gegeven aan de vereisten van artikel 7.16 Wm, op basis waarvan het bevoegd gezag op grond van artikel 7.17 Wm een beslissing kan nemen.

Deze paragraaf bevat een toetsing aan de selectiecriteria als bedoeld in bijlage III bij de EEG-richtlijn milieueffectbeoordeling (zie hierna).

#### **Kenmerken van het project**

- § Omvang van het project
- § Cumulatie met andere projecten
- § Gebruik van natuurlijke grondstoffen
- § Productie van afvalstoffen
- § Verontreiniging en hinder
- § Risico van ongevallen, mede gelet op de gebruikte stoffen en technologieën

#### **Plaats van het project**

- § Bestaand grondgebruik
- § Relatieve rijkdom aan kwaliteit en het regeneratievermogen van de natuurlijke hulpbronnen van het gebied
- § Het opnamevermogen van het natuurlijke milieu, met in het bijzonder aandacht voor gevoelige gebieden (wetlands, kustgebieden, berg- en bosgebieden, reservaten en natuurparken, Habitat- en Vogelrichtlijngebieden), gebieden waarin bij communautaire wetgeving vastgestelde normen inzake milieukwaliteit reeds worden overschreden, gebieden met een hoge bevolkingsdichtheid, landschappen van historisch, cultureel of archeologisch belang

#### **Kenmerken van het potentiële effect**

- § Bereik van het effect (geografische zone en grootte van de getroffen bevolking)
- § Grensoverschrijdende karakter van het effect
- § Waarschijnlijkheid van het effect
- § Duur, frequentie en de omkeerbaarheid van het effect

De beoogde ontwikkeling en de hiervan deel uitmakende onderdelen komen in lijst C van de bijlage van het Besluit m.er. niet als activiteit voor. Met betrekking tot de ontwikkeling is in onderdeel D (11.2) van de bijlage van het Besluit m.e.r. het volgende opgenomen: *"de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen."* De voorgenomen ontwikkeling ligt ver onder de drempelwaarde die is opgenomen in kolom 2, namelijk een oppervlakte van 100 hectare of meer, een aaneengesloten gebied en 2.000 woningen of meer of een bedrijfsvloeroppervlakte van 200.000 m² of meer. Omdat het initiatief onder de drempelwaarden valt zoals aangegeven in categorie D11.2 van het Besluit m.e.r., volgt hierna een toets of op basis van de hiervoor genoemde criteria een m.e.r. beoordeling uitgevoerd moet worden. Deze paragraaf is mede opgesteld op basis van de onderzoeken die uitgevoerd zijn in het kader van het bestemmingsplan.

#### **Kenmerken van het project**

| Criteria |     |     | Toets                                                                               |
|----------|-----|-----|-------------------------------------------------------------------------------------|
| Omvang   | van | het | Het project heeft betrekking op het realiseren van twee woningen aan de Kogelstraat |
| project  |     |     | en Bemmelstraat                                                                     |

| Cumulatie        | met | Nee                                                                                   |
|------------------|-----|---------------------------------------------------------------------------------------|
| andere projecten |     |                                                                                       |
| Gebruik          | van | Nee                                                                                   |
| natuurlijke      |     |                                                                                       |
| grondstoffen     |     |                                                                                       |
| Productie        | van | Nee                                                                                   |
| afvalstoffen     |     |                                                                                       |
| Verontreiniging  | en  | Er is geen sprake van een activiteit die leidt tot verontreiniging of hinder voor het |
| hinder           |     | milieu                                                                                |
| Risico           | van | Nee, het plangebied bevindt zich buiten plaatsgebonden risicocontouren en geen        |
| ongevallen       |     | sprake van een verslechtering van het groepsrisico                                    |

Conclusie: vanuit de kenmerken van het project zijn er geen negatieve effecten op het milieu te verwachten.

#### **Plaats van het project**

| Criteria                                                                      | Toets             |  |
|-------------------------------------------------------------------------------|-------------------|--|
| Bestaand grondgebruik                                                         | Agrarisch bedrijf |  |
| Relatieve rijkdom aan kwaliteit en het regeneratievermogen van de natuurlijke | N.v.t.            |  |
| hulpbronnen van het gebied                                                    |                   |  |
| Het opnamevermogen van het natuurlijke milieu, met in het bijzonder aandacht  |                   |  |
| voor:                                                                         |                   |  |
| §<br>gevoelige gebieden (wetlands, kustgebieden, berg-<br>en bosgebieden,     | Nee               |  |
| reservaten en natuurparken, Habitat- en Vogelrichtlijngebieden)               |                   |  |
| §<br>gebieden waarin bij communautaire wetgeving vastgestelde normen inzake   | Nee               |  |
| milieukwaliteit reeds worden overschreden                                     |                   |  |
| Gebieden met een hoge bevolkingsdichtheid                                     | Nee               |  |
| Landschappen van historisch, cultureel of archeologisch belang                | Nee               |  |

Conclusie: vanuit de plaats van het project zijn er geen negatieve effecten op het milieu te verwachten.

#### **Gevoelig gebied (conform onderdeel A van de bijlage bij het Besluit m.e.r.)**

| Criteria                             | Toets                                                                    |  |  |  |
|--------------------------------------|--------------------------------------------------------------------------|--|--|--|
| Beschermd natuurmonument             | Nee                                                                      |  |  |  |
| Habitat- en Vogelrichtlijngebieden   | Nee                                                                      |  |  |  |
| Watergebied<br>van<br>internationale | Nee                                                                      |  |  |  |
| betekenis                            |                                                                          |  |  |  |
| EHS                                  | Nee                                                                      |  |  |  |
| Landschappelijk waardevol gebied     | Nee                                                                      |  |  |  |
| Waterwinlocaties,                    | Ja,<br>plangebied<br>is<br>gelegen<br>in<br>grondwaterbeschermingsgebied |  |  |  |
| waterwingebieden<br>en               | Venloschol. Diepe boringen zijn daarom uitgesloten en in het kader       |  |  |  |
| grondwaterbeschermingsgebieden       | van het initiatief dus niet aan de orde.                                 |  |  |  |
| Beschermd monument                   | Nee                                                                      |  |  |  |
| Belvédère-gebied                     | Nee                                                                      |  |  |  |

Conclusie: het plangebied is niet gelegen binnen een gevoelig gebied en op een zodanige afstand van gevoelige gebieden dat er geen negatieve effecten te verwachten zijn.

#### *Conclusie milieueffectrapportage*

- a. Een woningbouwontwikkeling komt niet voor in onderdeel C van de bijlage bij het Besluit m.e.r.. Er hoeft dus geen MER te worden opgesteld;
- b. De activiteit valt wel onder categorie D11.2 van onderdeel D van de bijlage bij het Besluit m.e.r.. De daarbij genoemde drempelwaarden worden niet overschreden;
- c. Ter voldoening aan het bepaalde in artikel 2, lid 5, aanhef onder b. van het Besluit m.e.r. is voor dit initiatief een vormvrije m.e.r.-beoordeling uitgevoerd. Uit de uitgevoerde vormvrije m.e.r.-beoordeling blijkt dat er geen negatieve effecten te verwachten zijn en dat een MER niet zinvol is.

# **5.3 Waterparagraaf**

In deze paragraaf wordt beschreven op welke wijze het waterhuishoudkundig systeem in het plangebied opgebouwd is en hoe rekening is gehouden met de (ruimtelijke) relevante aspecten van (duurzaam) waterbeheer. Een beknopte beschrijving van de kenmerken van het watersysteem kan het benodigde inzicht geven in het functioneren van dit systeem.

Het plangebied ligt binnen het beheergebied van Waterschap Limburg. In het kader van het beleid van zowel de gemeente Horst aan de Maas als het waterschap dient binnen het plangebied een duurzaam waterhuishoudkundig systeem gerealiseerd te worden.

#### **5.3.1 Beleidskader**

Relevante beleidsstukken op het gebied van water zijn het Waterbeheerplan 2016 -2021 van het waterschap, het Provinciale Omgevingsplan Limburg 2014 (POL2014), het Nationaal Waterplan, WB21, Nationaal bestuursakkoord Water en de Europese Kaderrichtlijn Water. Belangrijkste gezamenlijke punt uit deze beleidsstukken is dat water een belangrijk sturend element is in de ruimtelijke ordening. Water legt een ruimteclaim op het landschap waaraan voldaan moet worden. De bekend driestapsstrategieën zijn leidend:

- § Vasthouden-bergen-afvoeren (waterkwaliteit);
- § Voorkomen-scheiden-zuiveren (waterkwaliteit).

Tevens wordt thans gewerkt met de trits, hergebruik-bergen-infiltreren-afvoeren.

Daarnaast is de Beleidsbrief regenwater en riolering nog relevant. Hierin staat hoe het best omgegaan kan worden met het hemelwater en het afkoppelen daarvan. Ook hier gelden de driestapsstrategieën.

Het waterbeleid in het POL2014 sluit aan op de Europese Kaderrichtlijn Water en het Nationaal Waterplan. Het provinciaal waterbeleid omvat de volgende strategische doelen:

- § Herstel sponswerking: het voorkomen van wateroverlast en watertekort in het regionale watersysteem, anticiperend op veranderde klimatologische omstandigheden;
- § Herstel van de natte natuur: het bereiken van ecologisch gezonde watersystemen en grondwaterafhankelijke natuur;
- § Schoon water: het bereiken van een goede chemische kwaliteit voor water en sediment;
- § Duurzame watervoorziening: het beschermen van water voor menselijke consumptie, zodanig dat voldoende water van de vereiste kwaliteit via eenvoudige zuiveringstechnieken beschikbaar is;
- § Een veilige Maas: het streven naar een acceptabel risico voor overstromingen in het rivierbed van de Maas

Conform de POL2014-kaart 'Regionaal water' liggen er in het plangebied geen specifieke waterkundige waarden. Blijkens de kaart 'Ondergrond' maakt het plangebied en omgeving onderdeel uit van een boringsvrije zone. Diepe boringen kunnen de natuurlijke geologische bescherming aantasten. In deze zones worden alleen (nieuwe) diepe onttrekkingen voor menselijke consumptie via vergunningverlening toegestaan. Met de ontwikkeling van het plangebied zijn dergelijke diepe onttrekkingen niet aan de orde. Conform het vigerende bestemmingsplan is aan het plangebied de gebiedsaanduiding 'Milieuzone – grondwaterbeschermingsgebied Venloschol' toegekend om diepe boringen zonder vergunning te voorkomen. Deze gebiedsaanduiding is opnieuw aan het plangebied toegekend.

Afbeelding 16. Uitsnede kaart GHG

#### **5.3.2 Kenmerken van het watersysteem (huidige situatie)**

#### *Bodemgesteldheid en grondwater*

Conform de algemene gegevens van het Waterschap Limburg blijkt de omgeving van het plangebied een redelijke bodemdoorlaatbaarheid van 0,45 tot 0,75 m/dag.

Op basis van de kaarten behorende bij het Nieuw Limburgs Peil (NLP) blijkt dat de gemiddelde hoogste grondwaterstand tussen de 180-200 cm-mv is gelegen.

#### *Oppervlaktewater*

Op de leggerkaarten van Waterschap Limburg is te zien dat binnen het plangebied geen oppervlaktewater ligt. Direct ten noorden en westen van het plangebied stroomt de Bemmel, een primaire watergang van het waterschap. Op deze watergang is de Keur van waterschap van toepassing. Hiervoor is in het vigerende bestemmingsplan de dubbelbestemming 'Waterstaat –Profiel van vrije ruimte' aan deze watergang toegekend. Deze dubbelbestemming valt echter buiten het plangebied en is dus voor het initiatief niet van toepassing.

#### **5.3.3 Water in relatie tot de ontwikkeling (nieuwe situatie)**

#### *Hemelwater*

Binnen het plangebied worden twee nieuwe woningen gerealiseerd en wordt de huidige agrarische bedrijfsbebouwing gesloopt. Als gevolg hiervan zal de hoeveelheid oppervlakteverharding afnemen. Voor de nieuwe situatie wordt gestreefd naar afkoppeling van regenwater en infiltratie op het eigen perceel (eis 100 mm).

Volgens de k-waarden kaart van het waterschap geldt voor het plangebied een redelijke doorlatendheid. De gronden zijn derhalve geschikt voor infiltratie van hemelwater, mits de grondwaterstand voldoende laag is (> 1,0 meter). Het feit dat de GHG hier ligt op 1,20 – mv (beoordeling in het veld) zijn er afdoende infiltratiemogelijkheden om het hemelwater op eigen terrein op te vangen.

Bij de aanleg van een infiltratievoorziening (dimensionering) is het tevens van belang rekening te houden met de hoeveelheid te bergen hemelwater. Deze wordt bepaald aan de hand van de waterbergingsopgave gerekend over het nieuw verhard oppervlak en zal ten tijde van de vergunningsaanvraag volledig moeten zijn uitgewerkt.

Ten aanzien van de waterkwaliteit zijn er een aantal andere aspecten om in acht te nemen:

- § Het af te koppelen dakoppervlak mag niet worden vervaardigd van uitlogende bouwmaterialen.
- § Af te koppelen verhardingen (wegen, parkeervoorzieningen en stoepen) kunnen verontreinigingen bevatten. Door tussenkomst van olie- / slibafscheidende kolken, of een voldoende brede bermpassage dient de kwaliteit van het afgevoerde hemelwater te worden gewaarborgd.

#### *Afvalwater / riolering*

Het vuilwater zal worden aangesloten op het gemeentelijk rioleringssysteem.

# **5.4 Kabels en leidingen**

Grotere kabels en leidingen krijgen in een bestemmingsplan veelal een planologische beschermingszone door middel van een dubbelbestemming. Hiermee wordt de bedrijfszekerheid en de veiligheid van de betreffende leiding gewaarborgd.

Op basis van het vigerende bestemmingsplan is er geen sprake van een dergelijke dubbelbestemming in of in de nabijheid van het plangebied.

Blijkens kaarten van Gasunie, TenneT en Waterschapsbedrijf Limburg bevinden er zich in of in de nabijheid van het plangebied geen belangrijke (ondergrondse) leidingen.

# **5.5 Natuur**

De Europese natuurwetgeving is in Nederland, op het gebied van soort- en gebiedsbescherming, uitgewerkt in de Wet natuurbescherming (Wnb). Deze wet heeft tot doel alle in Nederland in het wild voorkomende plantenen diersoorten en natuurgebieden (Natura2000-gebieden) te beschermen en in stand te houden.

#### **5.5.1 Flora en fauna**

Om het voorkomen van flora en fauna aan te tonen ter plaatse en het effect van het slopen van de stallen en het bouwen van twee nieuwe woningen hierop te onderzoeken is een flora- en faunainspectie4 uitgevoerd (zie separate bijlagen).

#### *Algemene vogels*

In het plangebied komen mogelijk beschermde vogelnesten voor tijdens het broedseizoen. Het gaat om vogels waarvan het nest niet jaarrond wordt bescherm of als strenger beschermd wordt beschouwd. Hiervoor zijn maatregelen die negatieve effecten voorkomen wel verplicht. Verstoring van broedvogels en vernietiging van vogelnesten kan worden voorkomen door de vegetatie buiten de periode 15 maart – 15 juli (het broedseizoen van de meeste vogels) te verwijderen. Door naleving van deze maatregel worden ten aanzien van vogels geen overtredingen op de Wnb begaan.

In de te slopen bedrijfswoning zijn 3 huismusnesten aanwezig. Nesten van de huismus zijn jaarrond beschermd. Voordat de woning wordt gesloopt, dient daarom eerst een ontheffing van de Wnb te worden aangevraagd.

Voor elk nest dat verloren gaat, dienen er meerdere alternatieve nestlocaties voor de huismus in de nieuwe situatie te worden gerealiseerd. Dat kan door het plaatsen van 6 nestkasten tegen de noordoostgevel van de te behouden jongveestal. In november 2020 is er een zestal huismusnestkasten tegen de noordoostgevel geplaatst. Huismussen hebben de tijd nodig om aan nieuwe nestplaatsen te wennen. Gedurende deze gewenningsperiode moeten zowel de oorspronkelijke situatie als de nieuw aangebrachte vervangende voorzieningen beide aanwezig zijn (minimaal 3 maanden voor de start van de sloopwerkzaamheden). Dit dient te gebeuren onder begeleiding van een deskundige.

Om schade aan jongen en eieren van de huismus te voorkomen, dient de woning met de 3 huismusnesten buiten de periode 1 maart – 1 oktober te worden gesloopt. Om permanente vervanging van huismusnesten te realiseren, is het aan te raden om in de nieuwbouw integraal huismusnestkasten in te bouwen; een veelvoud van het gevonden aantal huismusnesten, dus minstens 6 huismusnestkasten.

Door de vegetatie te verwijderen, verliest het plangebied tijdelijk een klein deel van het functioneel leefgebied van de huismus. Omdat er in de omgeving veel groen is en omdat de hagen, de notenboom blijven staan en er een hoogstamweitje wordt gerealiseerd, is er op de langere termijn voldoende foerageergebied voor de huismus aanwezig. Daar komt bij dat er netto minder verharding komt en tuinen zullen worden gerealiseerd.

### *Algemeen voorkomende grondgebonden zoogdieren en amfibieën*

In het plangebied komen mogelijk zoogdieren en amfibieën voor, die onder de Wnb zijn beschermd. Het gaat om algemeen voorkomende soorten (zogenaamde A-soorten), waarvoor in Limburg een vrijstelling geldt in geval van ruimtelijke ontwikkeling en beheer en onderhoud. Dit houdt in dat deze soorten verstoord mogen worden, zonder dat daar vooraf een ontheffing voor is verkregen. Wel geldt altijd de Zorgplicht; deze houdt in dat nadelig gevolgen voor dieren en planten altijd zoveel mogelijk moeten worden voorkomen. Om aan de algemene zorgplicht te voldoen, moeten dieren die tijdens de werkzaamheden worden aangetroffen, zo snel mogelijk naar een aangrenzende locatie buiten het plangebied worden verplaatst.

### **5.5.2 Natura2000**

Het dichtstbijzijnde Natura 2000-gebied Deurnsche Peel en Mariapeel, ligt op circa 7 km van het plangebied. In de Wnb is voorgeschreven dat voor alle activiteiten die mogelijk een negatief effect hebben op Natura 2000-gebieden een Wnb-vergunning vereist is. Over een afstand van 7 km of meer

<sup>4</sup> Faunaconsult, Flora- en fauna-inspectie Kogelstraat 74 te Hegelsom, 7 december 2020

zijn negatieve effecten vanuit het plangebied op de Natura2000-gebieden uit te sluiten, behoudens wat betreft verzuring en/of vermesting. Verzuring en vermesting zijn een van de mogelijk negatieve effecten van een initiatief op een Natura2000-gebied en kan een groot bereik hebben daar stikstof (in de vorm van NOx of NH3), welke verzuring en vermesting veroorzaakt, door de atmosfeer kan neerslaan in een Natura2000-gebied.

Voor ieder habitattype binnen een Natura2000-gebied dat gevoelig is voor verzuring en/of vermesting is een kritische depositiewaarde (KDW) vastgesteld. De KDW geeft de grens aan waarboven het risico bestaat dat de kwaliteit van het habitat significant wordt aangetast door de verzurende en/of vermestende invloed van atmosferische stikstofdepositie. Door middel van het rekeninstrument AERIUS Calculator wordt de stikstofdepositie op Natura2000-gebieden als gevolg een initiatief berekend.

In het kader van dit initiatief is gekeken naar de Handreiking woningbouw en AERIUS die is opgesteld door de Rijksoverheid. Met behulp van de handreiking kan een beeld worden gegeven van de totale stikstofdepositie in zowel de gebruiksfase als de aanlegfase. In de handreiking wordt voor 50 woningen op een afstand van minimaal 7 km van een Natura2000-gebied uitgegaan van een indicatieve depositie van 0,00 mol/ha/jaar. Omdat er in dit geval slechts twee woningen wordt gerealiseerd, op een afstand van 7 km of meer van de Natura2000-gebieden kan worden aangenomen dat negatieve effecten vanuit het plangebied op Natura2000-gebieden in zowel de aanlegfase als de gebruiksfase zijn uit te sluiten.

Op 1 juli 2021 is de Wet stikstofreductie en natuurverbetering (Wsn) in werking getreden. In de Wsn wordt een programma van maatregelen opgesteld om stikstofreductie te bereiken en eveneens natuurverbetering mogelijk te maken. In de Wsn zijn drie resultaatsverplichtingen opgenomen:

- 1. In 2025 moet minimaal 40% van het areaal van de stikstofgevoelige natuur in de beschermde Natura2000 gebieden een gezond stikstofniveau hebben;
- 2. In 2030 moet minimaal 50% van het areaal van de stikstofgevoelige natuur in de beschermde Natura2000 gebieden een gezond stikstofniveau hebben;
- 3. In 2035 moet minimaal 74% van het areaal van de stikstofgevoelige natuur in de beschermde Natura2000 gebieden een gezond stikstofniveau hebben.

De Wsn wordt verder uitgewerkt in het Besluit stikstofreductie en natuurverbetering (Bsn), waaronder de bouwvrijstelling. De bouwvrijstelling betreft een vrijstelling van de natuurvergunningplicht van het aspect stikstofdepositie voor tijdelijke (bouw)werkzaamheden. Deze vrijstelling geldt voor bouw-, aanleg- en sloopactiviteiten, waar tijdelijke emissies voorkomen. Derhalve is het enkel nog noodzakelijk om de stikstofdepositie tijdens de nieuwe, beoogde, situatie (gebruiksfase) te bepalen.

Als uit de AERIUS Calculator blijkt dat er geen stikstofdepositie door de gebruiksfase van het project of plan op de Natura2000-gebieden plaatsvindt, hoeft geen vervolgonderzoek plaats te vinden en is geen vergunning nodig. Als er wél een toename van stikstofdepositie plaatsvindt is vervolgonderzoek nodig om te beoordelen of een vergunning verleend kan worden.

De gebruiksfase is daarom ingevoerd in AERIUS Calculator. Hiervoor is een vergelijking gemaakt van de huidige situatie als zijnde een veehouderij (vergunde ammoniakemissie 374 kg NH3 kg/jaar) en de nieuwe situatie met twee woningen. Volgens AERIUS Calculator leidt de realisatie van een vrijstaande woning tot een emissie NOx van 3,0 kg/jaar.

Voor het bepalen van de verkeersgeneratie in de nieuwe situatie is gebruik gemaakt van de CROWpublicatie 317 'Kencijfers parkeren en verkeersgeneratie'. Er is uitgegaan van de volgende gegevens:

- § Functie: vrijstaande koopwoning
- § Gebiedstype: buitengebied in niet stedelijk gebied

Op basis van de kencijfers genereert een dergelijke woning per etmaal minimaal 7,8 en maximaal 8,6 verkeersbewegingen. Uitgaande van een worst-case benadering voor twee woningen genereert het initiatief dagelijks 17,2 verkeersbewegingen, veroorzaakt door 8,6 voertuigen (elk arriverend voertuig vertrekt weer en genereert dus per saldo 2 verkeersbewegingen). Vanwege het karakter van het initiatief wordt verondersteld dat de voertuigen van en naar de locatie lichte voertuigen betreffen (personenauto's).

Dit leidt op basis van AERIUS Calculator niet tot een toename van stikstofdepositie ter plaatse van de Natura2000-gebieden, er is zelfs sprake van een afname van stikstofdepositie. Het initiatief leidt derhalve niet tot extra verzuring of vermesting in Natura2000-gebieden, maar juist tot een verbetering.

# **5.6 Archeologie en cultuurhistorie**

### **5.6.1 Cultuurhistorie**

De provincie Limburg hecht veel waarde aan de cultuurhistorie van de provincie. De provincie wil dan ook dat er verstandig omgegaan wordt met cultuurhistorische bouwwerken en landschappen.

In het POL2014 is derhalve aangegeven dat gestreefd wordt naar het behouden, ontwikkelen en beheren van beschermde historische bouwwerken, hoofdlijnen van jonge en oude cultuurlandschappen en historische landschapselementen.

Het beleid ten aanzien van cultuurhistorie zoals dit in het POL2014 is weergegeven, is gestoeld op de Nota Belvédère. Het POL2014 schrijft dan ook voor een beschrijving in het bestemmingsplan mee te nemen, betreffende de omgang met de cultuurhistorische elementen in relatie tot de hiervoor geldende wettelijke bepalingen.

Volgende de provinciale kaart 'Cultuurhistorische Waardenkaart Limburg' liggen er in de nabijheid van het plangebied twee cultuurhistorische elementen. Het betreft de volgende elementen:

- § Langgevelboerderij 'de Kogel', aan de Kogelstraat 70;
- § Een kruis, ter hoogte van de splitsing Kogelstraat / Hillenweg.

De naastgelegen langgevelboerderij 'de Kogel' is opgenomen in het Monumenten Inventarisatie Project (MIP) van de provincie Limburg. De uit 1850 stammende langgevelboerderij is daarin beschreven als een project in de bouwstijl traditionalisme dat van belang is omdat het een specimen van een bouwtraditie betreft.

De beoogde woning aan de Kogelstraat 74 wordt in een soortgelijk langgevelvolume met kenmerkende detailleringen gerealiseerd. Daarbij wordt deze in de lengterichting parallel aan de Kogelstraat gepositioneerd, als verwijzing naar de originele ligging van de langgevelboerderij.

De sanering van het bedrijf en het toevoegen van twee woningen heeft geen nadelige gevolgen op de (belevings-) waarde van de omgeving. Met de landschappelijke inpassing van de locatie wordt aangesloten bij de landschappelijke kenmerken van de omgeving. Daarnaast wordt met de herbouw van de bedrijfswoning aangesloten op de bouwkundige elementen van de historische langgevelboerderij 'de Kogel'. Dit karakteristieke en cultuurhistorische landschap blijft daarmee behouden en waar mogelijk versterkt, waardoor met de bouw van de woning geen landschappelijke of cultuurhistorische elementen verloren gaan.

#### **5.6.2 Archeologie**

Sinds 1 september 2007 is de Wet op de Archeologische Monumentenzorg in werking getreden. De Wet op de Archeologische Monumentenzorg is de Nederlandse uitwerking van het Verdrag van Malta (1992). De wet is een raamwet die regelt hoe rijk, provincie en gemeente bij hun ruimtelijke plannen rekening moeten houden met het erfgoed in de bodem.

Om te kunnen voldoen aan het gestelde in de Wet op de Archeologische Monumentenzorg dienen de gemeenten te beschikken over archeologiebeleid en een archeologische beleidskaart.

De gemeente Horst aan de Maas heeft voor haar grondgebied een Archeologische Maatregelenkaart ontwikkeld welke op 26 mei 2015 is vastgesteld. Conform deze kaart is het plangebied gelegen in een gebied met een hoge (aan de achterzijde) archeologische verwachting. Conform het vastgestelde bestemmingsplan is aan het plangebied dan ook de dubbelbestemming 'Waarde – Archeologie 3' toegekend.

In gebieden met een hoge archeologische verwachting hoeft pas archeologisch onderzoek plaats te vinden indien het terrein voor een oppervlakte van 500 m² dieper dan 0,5 m verstoord wordt.

Afbeelding 17. Uitsnede archeologische waardenkaart Horst aan de Maas

Met onderhavig initiatief worden deze ondergrenzen overschreden. Derhalve is er een archeologisch onderzoek5 uitgevoerd.

Op basis van het bureauonderzoek gold een lage verwachting voor alle archeologische perioden, gezien de ligging in een laagte in het dekzandgebied. Vanwege de hoge verwachting op de gemeentelijke beleidsadvieskaart is de verwachting uit het bureauonderzoek in het veld getoetst door middel van een verkennend booronderzoek.

<sup>5</sup> Econsultancy, Archeologisch onderzoek Kogelstraat 74 te Horst, 7 april 2021, rapportnummer: 15008.001

Tijdens het veldonderzoek is het dekzand aangetroffen op 80 à 170 cm -mv (24,0 à 24,6 m NAP). Binnen het dekzand zijn geen resten van een podzolbodem aangetroffen. Boven het dekzand bevond zich overwegend donkergrijs, vlekkerig zand, dat is geïnterpreteerd is al omgewerkt zand, gerelateerd aan erfinrichting in de 20 e eeuw en opvulling van een poel in het zuidwesten van het plangebied.

De gespecificeerde archeologische verwachting, zoals die is weergegeven tijdens het bureauonderzoek, is door het booronderzoek bevestigd. Tijdens eerdere booronderzoeken is dekzand direct ten noorden en zuidoosten op 24,9 à 25,8 m NAP aangetroffen. Verwacht wordt daarom dat binnen het plangebied minstens 30 cm van de C-horizont reeds verloren is gegaan. Dit gegeven, aangevuld met de ligging in een dekzandlaagte, leidt tot de conclusie dat geen archeologische waarden meer verwacht worden.

Op grond van de resultaten van het bureau- en veldonderzoek wordt geadviseerd om het plangebied vrij te geven.

# **5.7 Verkeer en parkeren**

De woning, ter vervanging van de bedrijfswoning, blijft ontsloten via de Kogelstraat. De nieuwe woning wordt ontsloten via de Bemmelstraat. Door het saneren van de veehouderij en daarmee het vervallen van de transportbewegingen van en naar deze locatie en daarvoor in de plaat het realiseren van twee nieuwe woningen (waarvan één ter vervanging van de bestaande bedrijfswoning) is er geen sprake van een onevenredige toename van het aantal verkeersbewegingen op de Kogelstraat en Bemmelstraat. Via de beide wegen is het plangebied uitstekend bereikbaar.

Parkeren zal plaatsvinden op eigen terrein, hiervoor is meer dan voldoende plaats voorhanden. Bij beide woningen dienen op de oprit minimaal twee parkeerplaatsen gerealiseerd. De woningen voldoen daarmee aan de parkeernorm die in de "Nota Parkeernormen Horst aan de Maas 2019" is opgenomen.

# **5.8 Spuitzones gewasbescherming**

In het kader van een goede ruimtelijke ordening dient er ook rekening te worden gehouden met spuitzones ten behoeve van het gebruik van gewasbeschermingsmiddelen.

Hoewel er voor het gebruik en de introductie van gewasbeschermingsmiddelen diverse wetten, besluiten en regels van toepassing zijn, zijn er geen wettelijke bepalingen inzake de minimaal aan te houden afstanden tussen gronden waarop bomen en andere gewassen in de open lucht worden gekweekt en nabijgelegen gevoelige functies, waaronder woningen.

In de praktijk is een vuistregel ontstaan die aangeeft dat er ten minste een afstand van 50 meter tussen een (fruit)boomkwekerij en een gevoelig object in acht moet worden genomen. Deze afstand van 50 meter rondom (fruit)boomgaarden is een indicatieve afstand. Op basis van specifieke omstandigheden kan gemotiveerd van deze 50 meter worden afgeweken. De afstand tot een (fruit)boomkwekerij wordt bepaald door de driftblootstelling aan de gewasbeschermingsmiddelen. Deze driftblootstelling is afhankelijk van de toxiciteit van het gewasbeschermingsmiddel, de toegepaste spuittechnieken, kale of volle bladsituatie van de (fruit)bomen, een (gedeeltelijke) windhaag rondom het perceel en de overheersende windrichting.

Rondom het plangebied bevinden zich geen (fruit)boomgaarden. Wel bevinden zich rondom het plangebied allerlei landbouwpercelen. Zoals gezegd wordt op deze landbouwpercelen geen (fruit)boomgaard geëxploiteerd. Het is ook niet waarschijnlijk dat in de directe omgeving (fruit)boomgaarden worden opgericht. Spuitzones vormen daarmee geen belemmering voor het initiatief.

# **6. UITVOERBAARHEID**

# **6.1 Economische uitvoerbaarheid**

In de Wet ruimtelijke ordening is bepaald dat het kostenverhaal van de gemeente verplicht gelijktijdig met het besluit tot vaststelling van het bestemmingsplan verzekerd moet zijn. Op grond van artikel 6.12 lid 1 in samenhang met artikel 6.12 lid 4 van de Wet ruimtelijke ordening (Wro) is de gemeenteraad verplicht voor het verhaal van kosten een exploitatieplan op te stellen en vast te stellen gelijktijdig met de vaststelling van het bestemmingsplan, indien er in dat bestemmingsplan een aangewezen bouwplan mogelijk wordt gemaakt. De plicht tot het vaststellen van een exploitatieplan geldt niet als het kostenverhaal anderszins is geregeld, bijvoorbeeld middels een anterieure overeenkomst.

In dit geval wordt er voor vaststelling van het bestemmingsplan een anterieure overeenkomst gesloten tussen de gemeente en initiatiefnemer, waarbij kosten en eventuele planschade voor rekening en risico komen van initiatiefnemer waardoor kostenverhaal voor de gemeente volledig anderszins is verzekerd. Hierdoor is in onderhavig geval géén plicht tot vaststelling van een exploitatieplan.

# **6.2 Handhaving**

Sinds 1 april 2005 werkt de gemeente Horst aan de Maas samen met de gemeente Venray als het gaat om handhaving. Onder deze samenwerking valt niet alleen de uitvoering, maar ook alle juridische, administratieve en beleidsmatige ondersteuning. In 2012 is het eerste integraal handhavingsbeleid in werking getreden. Inmiddels is het Beleidsplan VTH Horst aan de Maas 2017-2020 in werking getreden.

De gemeenten Horst aan de Maas en Venray voeren hun handhavingstaken uit op basis van de volgende visie: de gemeenten Horst aan de Maas en Venray stellen een gezonde, veilige, leefbare en groene leefomgeving centraal. Handhaving is één van de middelen om de kwaliteit van wonen, leven en werken te behouden en te versterken. Het bestuur streeft naar een gestructureerd en integraal handhavingsbeleid, waarbij preventief belang voorop staat. De betrokkenheid en het eigen verantwoordelijkheidsbesef van de burgers, bedrijven en instellingen moeten daarbij worden vergroot. Als de preventieve inzet (informatievoorziening) niet werkt en het geschonken vertrouwen wordt beschaamd, volgt daadwerkelijk handhavend optreden. Zo krijgt iedereen de aanpak die hij/zij verdient.

In dit integrale handhavingsbeleid is één van de speerpunten hoe in de economische situatie van de afgelopen jaren met minder middelen net zo veel of meer aan handhaving gedaan kan worden. In dit kader zijn de volgende uitgangspunten geformuleerd:

- 1. appelleren aan de eigen verantwoordelijkheid;
- 2. preventie gaat boven repressie;
- 3. draagvlak creëren;
- 4. servicegericht handelen, en
- 5. alleen noodzakelijke en handhaafbare kaders stellen.
- 1. "Appelleren aan eigen verantwoordelijkheid" wil zeggen dat de verantwoordelijkheid bij de burgers, bedrijven en instellingen terecht komt, dit is ten slotte ook waar hij thuishoort. Dit vergt wel een bepaald vertrouwen van de gemeente over de burgers, bedrijven en instellingen binnen hun gemeente. Wordt dit vertrouwen geschaad dan treedt de gemeente consequent hard op. Er kan nu meer op risicogroepen of

zwakke schakels ingezet worden, de capaciteit van de handhaving is dus beter in te delen en kan efficiënter gebruikt worden.

- 2. ''Preventie gaat boven repressie'' wil zeggen dat meer aandacht besteedt wordt aan het voorkomen van overtredingen dan het aanpakken van bestaande overtredingen. Hierdoor hoeven er niet zoveel tijdrovende en geldverslindende, bestuursrechtelijke procedures doorlopen te worden. Er wordt dus met zo min mogelijk inzet zoveel mogelijk resultaat behaald.
- 3. Verder is "draagvlak creëren" een van de uitgangspunten. Dit houdt in dat er duidelijk over handhaving wordt gecommuniceerd en dat er ook daadwerkelijk gedaan wordt wat er gezegd wordt. Belangrijk is ook om dingen die spelen bij burgers, ondernemers, instellingen, scholen en verenigingen mee te nemen in het uitvoeringsprogramma en dat rechtsgelijkheid wordt nagestreefd.
- 4. Het vierde uitgangspunt is "servicegericht handelen". Dit houdt in dat de overheid zich dienstbaar opstelt. De gemeente denkt mee en speelt in op ongewenste situaties. Ook is de gemeente 24 uur per dag bereikbaar. Zo wordt een gevoel van veiligheid en een leefbare omgeving gecreëerd. Er is dus meer aandacht nodig voor de aanpak van overlastfeiten in de openbare ruimte.
- 5. Het laatste uitgangspunt is "alleen noodzakelijke en handhaafbare kaders stellen". Er worden dus alleen besluiten genomen en regels ingesteld die ook daadwerkelijk handhaafbaar zijn. Overbodige regels worden geschrapt om alles overzichtelijk te houden en er wordt zorg gedragen voor voldoende deskundige capaciteit, op deze manier kan gedogen geminimaliseerd worden.

Bij handhaving staat de nalevingsstrategie centraal. Hierin is opgenomen welke activiteiten worden ondernomen om te komen tot naleving van de regels. De nalevingsstrategie kan op zijn beurt worden onderverdeeld in de volgende strategieën:

- 1. preventiestrategie;
- 2. toezichtstrategie;
- 3. sanctiestrategie, en
- 4. gedoogstrategie.

Vaak wordt er gekozen voor een combinatie van deze strategieën om het resultaat te vergroten. Bij deze strategieën passen verschillende handhavingsinstrumenten.

Onder de preventieve handhavingsinstrumenten vallen onder andere deregulering, kritisch zijn op het formuleren van regels, handhaafbaarheid van de regels en communicatie en voorlichting. De regels moeten bekend zijn bij de doelgroep, er dient dus duidelijk gecommuniceerd te worden over handhavingsactiviteiten en de gemeentelijke prioriteiten.

Naast de preventieve handhavingsinstrumenten zijn er ook nog de repressieve handhavingsinstrumenten. Dit zijn onder andere het betalen van een dwangsom, bestuursdwang en intrekking van begunstigde beschikking. Bij een dwangsom wordt er een geldbedrag per overtreding of tijdseenheid dat de overtreding voortduurt betaald aan de gemeente. Bestuursdwang houdt in dat een overtreding op kosten van de overtreder ongedaan gemaakt wordt. Als laatste kan een begunstigde beschikking worden ingetrokken, op deze manier wordt een activiteit juridisch onmogelijk gemaakt. Het kan hierbij ook gaan om een gedeeltelijke ontheffing. Vaak volgt op het intrekken van een begunstigde beschikking nog het opleggen van een dwangsom of bestuursdwang.

Naast bestuursrechtelijk aanpakken van overtreders kan het soms ook de voorkeur hebben om een overtreder strafrechtelijk aan te pakken. Op deze manier kunnen de vaak langdurende juridische procedures die gemoeid zijn met de bestuursrechtelijk aanpak ontlopen worden. Bij strafrechtelijke aanpak moet gedacht worden aan bestuurlijke strafbeschikking en een proces-verbaal. Wanneer er een privaatrechtelijke overeenkomst met de gemeente is aangegaan kan ook voor de privaatrechtelijke worden gekozen. Hierbij gaat, wanneer het mogelijk is, de bestuursrechtelijke aanpak wel voor. Ten slotte kan er voor een gedoogbeschikking gekozen worden. Dit gebeurt uitsluitend voor gevallen die veroorzaakt zijn door onvoorziene omstandigheden of overgangssituaties.

# **6.3 Maatschappelijke uitvoerbaarheid**

De procedures voor vaststelling van een bestemmingsplan zijn door de wetgever geregeld. Aangegeven is dat tussen gemeente en verschillende instanties overleg over het plan moet worden gevoerd alvorens een ontwerpbestemmingsplan ter visie gelegd kan worden. Bovendien is het noodzakelijk dat belanghebbenden de gelegenheid hebben om hun visie omtrent het plan te kunnen geven. Pas daarna kan de wettelijke procedure met betrekking tot vaststelling van het bestemmingsplan van start gaan.

### **Omgevingsdialoog**

Initiatiefnemer heeft voorafgaand aan de feitelijke bestemmingsplanprocedure een gezamenlijke informatieavond georganiseerd voor de directe betrokken omwonenden, met als doel de buurt te informeren over de plannen en de in voorbereiding zijnde bestemmingswijziging.

De omwonenden hebben het verhaal tot zich kunnen nemen en hierop kunnen reageren. Alle omwonenden hebben aangegeven op het eerste gezicht geen bezwaren te hebben tegen de gepresenteerde wijzigingen van het bestemmingsplan en kunnen zich positief vinden in de plannen. Indien het bestemmingsplan als zodanig wordt voortgezet verwachten de omwonenden dan ook niet bezwaar en/of beroep aan te tekenen gedurende de procedure van het bestemmingsplan.

#### **Vooroverleg**

Artikel 3.1.1 van het Besluit geeft aan dat het college van Burgemeester van Wethouders bij de voorbereiding van een bestemmingsplan, waar nodig, overleg dienen te plegen met betrokken instanties.

Om die reden is onderhavig bestemmingsplan voorgelegd aan de provincie Limburg en Waterschap Limburg. Van deze instanties is geen reactie ontvangen.

#### **Zienswijzen**

Het ontwerpbestemmingsplan heeft van 29 oktober 2021 tot en met 10 december 2021 voor eenieder ter inzage gelegen. Er zijn tegen het ontwerpbestemmingsplan geen zienswijzen ingediend.

# **6.4 Procedure**

De Wet ruimtelijke ordening (Wro) is in werking getreden met ingang van 1 juli 2008. De wettelijke procedure start met het moment van ter inzage legging van het ontwerp bestemmingsplan.

De procedure ziet er als volgt uit:

- § Vooroverleg met betrokken instanties;
- § Openbare kennisgeving van het ontwerp bestemmingsplan;
- § Terinzagelegging van het ontwerp en bijbehorende stukken gedurende 6 weken en toezending aan gedeputeerde staten en de betrokken rijksdiensten, waterschappen en gemeenten;
- § Gedurende de termijn van terinzagelegging kunnen door een ieder schriftelijk of mondeling zienswijzen worden ingebracht;
- § Vaststelling van het bestemmingsplan door de gemeenteraad binnen 12 weken;
- § Algemene bekendmaking van het bestemmingsplan door terinzagelegging met voorafgaande kennisgeving en toezending aan gedeputeerde staten en betrokken rijksdiensten, waterschappen en gemeenten: binnen 2 weken dan wel, indien gedeputeerde staten of de inspecteur zienswijzen hebben ingebracht of het bestemmingsplan gewijzigd is vastgesteld, vanaf 6 weken na vaststelling;
- § Mogelijkheid tot beroep bij de Afdeling bestuursrechtspraak van de Raad van State binnen 6 weken na bekendmaking voor belanghebbenden;
- § Inwerkingtreding op de dag na afloop van de beroepstermijn, zijnde 6 weken na de bekendmaking, tenzij binnen deze termijn een verzoek om een voorlopige voorziening is ingediend bij de Voorzitter van de Afdeling bestuursrechtspraak van de Raad van State.

# **7. JURIDISCHE TOELICHTING**

# **7.1 Planstukken**

Het bestemmingsplan heeft als doel het planologisch-juridisch kader te geven voor de ontwikkeling van het beschreven plan. De nadere juridische invulling is gedetailleerd geregeld. Dit bestemmingsplan bestaat uit de volgende onderdelen:

- § toelichting
- § planregels
- § verbeelding

Met het opstellen van het onderhavige bestemmingsplan is aangesloten bij de in de Wet ruimtelijke ordening en het Besluit ruimtelijke ordening geformuleerde uitgangspunten.

De plansystematiek voldoet aan de volgende RO-standaarden 2012:

- § Standaard Vergelijkbare BestemmingsPlannen (SVBP) 2012;
- § PraktijkRichtlijn BestemmingsPlannen (PRBP) 2012;
- § Standaard Toegankelijkheid Ruimtelijke Instrumenten (STRI) 2012.

Ten behoeve van de uniformiteit van bestemmingsplannen binnen de gemeente Horst aan de Maas voldoet het bestemmingsplan qua systematiek aan het vastgestelde bestemmingsplan voor het buitengebied van de gemeente Horst aan de Maas.

# **7.2 Toelichting op de verbeelding**

De verbeelding heeft een belangrijke rol bij het bepalen van de gebruiks- en bebouwingsmogelijkheden in het plangebied. Daartoe zijn op de verbeelding bestemmingsvlakken en aanduidingen opgenomen. Deze aanduidingen zijn in de vorm van een vlak weergegeven. Deze aanduiding is digitaal altijd aan te klikken en zal dan oplichten, waardoor duidelijk is wat de grens van het aanduidingsvlak is. Op www.ruimtelijkeplannen.nl is hiervoor 'het verrekijkertje' voor de opgesomde aanduiding aan te klikken. Het vlak zal dan rood oplichten.

Op de papieren kaart zijn functieaanduidingen en bouwaanduidingen begrensd door een 'haaientandlijn' en worden maatvoeringsaanduidingen weergegeven door een onderbroken lijn. Bij onduidelijkheid of een tegenstrijdigheid is de digitale weergave van doorslaggevende betekenis. Anders gezegd, de papieren kaart heeft hierin geen betekenis meer.

# **7.3 Toelichting op de planregels**

De regels zijn standaard als volgt opgebouwd:

- § Hoofdstuk 1 bevat de begripsbepalingen en een bepaling over de wijze van meten; deze worden opsommingsgewijs in alfabetische volgorde gegeven en dienen als referentiekader voor de overige regels.
- § Hoofdstuk 2 bevat de bestemmingen.
- § Hoofdstuk 3 bevat enkele algemene regels, zoals de antidubbeltelbepaling, de procedurebepaling en algemene regels ten aanzien van omgevingsvergunningen.

- § Hoofdstuk 4 tenslotte bevat het overgangsrecht en de slotregels met daarin de titel van het bestemmingsplan.
De bestemmingen vangen steeds aan met de bestemmingsbenaming. Daarna wordt in de bestemmingsomschrijving weergegeven voor welke doeleinden de betreffende gronden bestemd zijn. Vervolgens wordt in de bouwregels aangegeven welke bouwwerken bij recht mogen worden opgericht en welke situerings- en maatvoeringseisen hiervoor gelden. In sommige bestemmingen wordt bovendien nader ingegaan op de toegestane voorzieningen. Vervolgens is een gebruiksbepaling opgenomen waarin wordt aangegeven dat gronden en opstallen niet in strijd met de bestemming mogen worden gebruikt. Voor de duidelijkheid is een aantal situaties aangegeven die in ieder geval in strijd met de bestemming worden geacht.

Om bepaalde ontwikkelingen te sturen, respectievelijk in de hand te houden, is bij sommige bestemmingen tevens gekozen voor het opnemen van omgevingsvergunnings- en wijzigingsbepalingen. Na het doorlopen van een in het bestemmingsplan nader uiteengezette procedure, kan aan deze 'flexibliteitsbepalingen' medewerking worden verleend.

Om te voorkomen dat bestemmingen gefrustreerd worden, zijn diverse bestemmingen voorzien van een stelsel van omgevingsvergunningen voor werken en werkzaamheden. Hierin is geregeld dat een aantal werken en werkzaamheden verboden is, tenzij het bevoegd gezag hiervoor een omgevingsvergunning heeft afgegeven.

Naam van de berekening: effecten Reysenbeckstraat 32 151

Gemaakt op: 14:09:21 2021-10-15

Rekentijd: 0:00:18

Naam van het bedrijf: effecten Reysenbeckstraat 32

Berekende ruwheid: 0,354 m

#### **Brongegevens:**

| Volgnr. | BronID              | X-coord. | Y-coord. | EP Hoogte | EP Diam. | EP Uittr. snelh. | E-Aanvraag | Geb. Hoogte |
|---------|---------------------|----------|----------|-----------|----------|------------------|------------|-------------|
| 1       | Reysenbeckstraat 32 | 200 512  | 383 846  | 6,0       | 0,5      | 4,00             | 129        | 6,0         |

#### **Geur gevoelige locaties:**

| Volgnr. | BronID         | X-coord. | Y-coord. | Geurnorm | Geurbelasting |
|---------|----------------|----------|----------|----------|---------------|
| 2       | Bemmelstraat 1 | 200 432  | 384 151  | 14,0     | 0,0           |
| 3       | Bemmelstraat 2 | 200 456  | 384 160  | 14,0     | 0,0           |
| 4       | Bemmelstraat 3 | 200 464  | 384 130  | 14,0     | 0,0           |
| 5       | Bemmelstraat 4 | 200 444  | 384 122  | 14,0     | 0,0           |
| 6       | Kogelstraat 1  | 200 403  | 384 131  | 14,0     | 0,0           |
| 7       | Kogelstraat 2  | 200 465  | 384 117  | 14,0     | 0,0           |
| 8       | Kogelstraat 3  | 200 472  | 384 101  | 14,0     | 0,0           |
| 9       | Kogelstraat 4  | 200 397  | 384 106  | 14,0     | 0,0           |

Naam van de berekening: effecten Bemmelstraat 9a 1510202

Gemaakt op: 14:07:24 Rekentijd: 0:00:22 2021-10-15 Naam van het bedrijf: effecten Bemmelstraat 9a

Berekende ruwheid: 0,532 m

#### **Brongegevens:**

| Volgnr. | BronID          | X-coord. | Y-coord. | EP Hoogte | EP Diam. | EP Uittr. snelh. | E-Aanvraag | Geb. Hoogte |
|---------|-----------------|----------|----------|-----------|----------|------------------|------------|-------------|
| 1       | Bemmelstraat 9a | 200 831  | 384 212  | 6,0       | 0,5      | 4,00             | 1 950      | 6,0         |

#### **Geur gevoelige locaties:**

| Volgnr. | BronID         | X-coord. | Y-coord. | Geurnorm | Geurbelasting |
|---------|----------------|----------|----------|----------|---------------|
| 2       | Bemmelstraat 1 | 200 432  | 384 151  | 14,0     | 0,1           |
| 3       | Bemmelstraat 2 | 200 456  | 384 160  | 14,0     | 0,1           |
| 4       | Bemmelstraat 3 | 200 464  | 384 130  | 14,0     | 0,1           |
| 5       | Bemmelstraat 4 | 200 444  | 384 122  | 14,0     | 0,1           |
| 6       | Kogelstraat 1  | 200 403  | 384 131  | 14,0     | 0,1           |
| 7       | Kogelstraat 2  | 200 465  | 384 117  | 14,0     | 0,1           |
| 8       | Kogelstraat 3  | 200 472  | 384 101  | 14,0     | 0,1           |
| 9       | Kogelstraat 4  | 200 397  | 384 106  | 14,0     | 0,1           |

*Dit document bevat rekenresultaten van AERIUS Calculator. Het betreft de hoogst berekende stikstofbijdragen per stikstofgevoelig Natura 2000-gebied, op basis van rekenpunten die overlappen met habitattypen en/of leefgebieden die aangewezen zijn in het kader van de Wet natuurbescherming, gekoppeld aan een aangewezen soort, of nog onbekend maar mogelijk wel relevant.*

*De berekening op basis van stikstofemissies gaat uit van de componenten ammoniak (NH3) en/of stikstofoxide (NOx).*

*Wilt u verder rekenen of gegevens wijzigen? Importeer de pdf dan in Calculator. Voor meer toelichting verwijzen wij u naar de website www.aerius.nl.*

Berekening Veehouderij en Woningen

- [Kenmerken](#page-64-0)
- [Samenvatting emissies](#page-65-0)
- [Depositieresultaten](#page-67-0)
- [Gedetailleerde emissiegegevens](#page-74-0)

Verdere toelichting over deze PDF kunt u vinden in een bijbehorende leeswijzer. Deze leeswijzer en overige documentatie is te raadplegen via: https://www.aerius.nl/handleidingen-en-leeswijzers.

> Rg3ir9ER98CD (15 oktober 2021) pagina 1/15

<span id="page-64-0"></span>

| Contact                                       | Rechtspersoon                                                         |             | Inrichtingslocatie               |            |                   |                              |  |
|-----------------------------------------------|-----------------------------------------------------------------------|-------------|----------------------------------|------------|-------------------|------------------------------|--|
|                                               | Bureau Leefomgeving                                                   |             | Kogelstraat 74, 5963 AP Hegelsom |            |                   |                              |  |
| Activiteit                                    | Omschrijving                                                          |             | AERIUS kenmerk                   |            |                   |                              |  |
|                                               | Twee woningen Kogelstraat<br>Hegelsom                                 |             | Rg3ir9ER98CD                     |            |                   |                              |  |
|                                               | Datum berekening                                                      |             | Rekenjaar                        |            | Rekenconfiguratie |                              |  |
|                                               | 15 oktober 2021, 15:00                                                |             | 2021                             |            |                   | Berekend voor natuurgebieden |  |
| Totale emissie                                |                                                                       | Situatie 1  |                                  | Situatie 2 | Verschil          |                              |  |
|                                               | NOx                                                                   | -           |                                  | 7,56 kg/j  | 7,56 kg/j         |                              |  |
|                                               | NH3                                                                   | 374,00 kg/j |                                  | < 1 kg/j   | -373,86 kg/j      |                              |  |
| Resultaten                                    | Natuurgebied                                                          |             |                                  |            |                   |                              |  |
| Hectare met<br>hoogste verschil<br>(mol/ha/j) | Uw berekening heeft geen verschillen opgeleverd boven 0,00 mol/ha/jr. |             |                                  |            |                   |                              |  |
| Toelichting                                   | Verschilberekening gebruiksfase                                       |             |                                  |            |                   |                              |  |

# Resultaten

<span id="page-65-0"></span># Resultaten

<span id="page-67-0"></span>Resultaten stikstof gevoelige Natura 2000 gebieden (mol/ha/j)

| Natuurgebied                           | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|----------------------------------------|------------|--------------------------------------------|----------|-----------------------------------------------------|
| Groote Peel                            | 0,01       | 0,00                                       | 0,00     |                                                     |
| Leudal                                 | 0,01       | 0,00                                       | 0,00     | -0,01                                               |
| Weerter- en Budelerbergen & Ringselven | 0,01       | 0,00                                       | 0,00     |                                                     |
| Meinweg                                | 0,01       | 0,00                                       | 0,00     |                                                     |
| Sint Jansberg                          | 0,01       | 0,00                                       | - 0,01   |                                                     |
| Strabrechtse Heide & Beuven            | 0,01       | 0,00                                       | - 0,01   |                                                     |
| Deurnsche Peel & Mariapeel             | 0,01       | 0,00                                       | - 0,01   |                                                     |
| Sarsven en De Banen                    | 0,01       | 0,00                                       | - 0,01   |                                                     |
| Zeldersche Driessen                    | 0,01       | 0,00                                       | - 0,01   |                                                     |
| Roerdal                                | 0,01       | 0,00                                       | - 0,01   |                                                     |
| Swalmdal                               | 0,01       | 0,00                                       | - 0,01   |                                                     |
| Maasduinen                             | 0,01       | 0,00                                       | - 0,01   |                                                     |
| Boschhuizerbergen                      | 0,01       | 0,00                                       | - 0,01   |                                                     |

* Als de hoogste depositietoename plaatsvindt op een hexagoon waar géén sprake is van een (naderende) stikstofoverbelasting, dan is de hoogste toename op een hexagoon met wel een (naderende) stikstofoverbelasting in deze kolom weergegeven.

Resultaten per habitattype (mol/ha/j)

voor de 10 stikstofgevoelige Natura 2000 gebieden met het hoogste resultaat

# Groote Peel

| Habitattype                                          | Hectare met hoogste verschil |            |          |                                                     |
|------------------------------------------------------|------------------------------|------------|----------|-----------------------------------------------------|
|                                                      | Situatie 1                   | Situatie 2 | Verschil | Verschil op<br>(bijna)<br>overbelaste<br>hexagonen* |
| H7120ah Herstellende hoogvenen, actief hoogveen      | 0,01                         | 0,00       | 0,00     |                                                     |
| Lg04 Zuur ven                                        | 0,01                         | 0,00       | 0,00     |                                                     |
| H4030 Droge heiden                                   | 0,01                         | 0,00       | 0,00     |                                                     |
| ZGH7120ah Herstellende hoogvenen, actief<br>hoogveen | 0,01                         | 0,00       | - 0,01   |                                                     |

# Leudal

| Habitattype                                                   | Hectare met hoogste verschil<br>Situatie 1 | Situatie 2 | Verschil | Verschil op<br>(bijna)<br>overbelaste<br>hexagonen* |
|---------------------------------------------------------------|--------------------------------------------|------------|----------|-----------------------------------------------------|
| H91E0C Vochtige alluviale bossen<br>(beekbegeleidende bossen) | 0,01                                       | 0,00       | 0,00     | -0,01                                               |
| ZGH9160A Eiken-haagbeukenbossen (hogere<br>zandgronden)       | 0,01                                       | 0,00       | - 0,01   |                                                     |
| H9160A Eiken-haagbeukenbossen (hogere<br>zandgronden)         | 0,01                                       | 0,00       | - 0,01   |                                                     |

# Weerter- en Budelerbergen & Ringselven

| Habitattype                                                                     | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|---------------------------------------------------------------------------------|------------|--------------------------------------------|----------|-----------------------------------------------------|
| L4030 Droge heiden                                                              | 0,01       | 0,00                                       | 0,00     |                                                     |
| Lg13 Bos van arme zandgronden                                                   | 0,01       | 0,00                                       | 0,00     |                                                     |
| Lg14 Eiken- en beukenbos van lemige zandgronden                                 | 0,01       | 0,00                                       | 0,00     |                                                     |
| Lg09 Droog struisgrasland                                                       | 0,01       | 0,00                                       | 0,00     |                                                     |
| H91D0 Hoogveenbossen                                                            | 0,01       | 0,00                                       | - 0,01   |                                                     |
| H3130 Zwakgebufferde vennen                                                     | 0,01       | 0,00                                       | - 0,01   |                                                     |
| Lg10 Kamgrasweide & Bloemrijk<br>weidevogelgrasland van het zand- en veengebied | 0,01       | 0,00                                       | - 0,01   |                                                     |
| ZGH91D0 Hoogveenbossen                                                          | 0,01       | 0,00                                       | - 0,01   |                                                     |
| H4010A Vochtige heiden (hogere zandgronden)                                     | 0,01       | 0,00                                       | - 0,01   |                                                     |
| H4030 Droge heiden                                                              | 0,01       | 0,00                                       | - 0,01   |                                                     |

# Meinweg

| Habitattype                                                                     | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|---------------------------------------------------------------------------------|------------|--------------------------------------------|----------|-----------------------------------------------------|
| H4030 Droge heiden                                                              | 0,01       | 0,00                                       | 0,00     |                                                     |
| Lg13 Bos van arme zandgronden                                                   | 0,01       | 0,00                                       | 0,00     |                                                     |
| Lg14 Eiken- en beukenbos van lemige zandgronden                                 | 0,01       | 0,00                                       | 0,00     |                                                     |
| H9120 Beuken-eikenbossen met hulst                                              | 0,01       | 0,00                                       | 0,00     |                                                     |
| H91D0 Hoogveenbossen                                                            | 0,01       | 0,00                                       | - 0,01   |                                                     |
| Lg01 Permanente bron & Langzaam stromende<br>bovenloop                          | 0,01       | 0,00                                       | - 0,01   |                                                     |
| H91E0C Vochtige alluviale bossen<br>(beekbegeleidende bossen)                   | 0,01       | 0,00                                       | - 0,01   |                                                     |
| H3160 Zure vennen                                                               | 0,01       | 0,00                                       | - 0,01   |                                                     |
| Lg10 Kamgrasweide & Bloemrijk<br>weidevogelgrasland van het zand- en veengebied | 0,01       | 0,00                                       | - 0,01   |                                                     |
| ZGH9120 Beuken-eikenbossen met hulst                                            | 0,01       | 0,00                                       | - 0,01   |                                                     |
| H4010A Vochtige heiden (hogere zandgronden)                                     | 0,01       | 0,00                                       | - 0,01   |                                                     |

# Sint Jansberg

| Habitattype                                                   | Hectare met hoogste verschil |            |          |                                                     |
|---------------------------------------------------------------|------------------------------|------------|----------|-----------------------------------------------------|
|                                                               | Situatie 1                   | Situatie 2 | Verschil | Verschil op<br>(bijna)<br>overbelaste<br>hexagonen* |
| H9120 Beuken-eikenbossen met hulst                            | 0,01                         | 0,00       | - 0,01   |                                                     |
| L91E0C Vochtige alluviale bossen<br>(beekbegeleidende bossen) | 0,01                         | 0,00       | - 0,01   |                                                     |
| H7210 Galigaanmoerassen                                       | 0,01                         | 0,00       | - 0,01   |                                                     |
| H91E0C Vochtige alluviale bossen<br>(beekbegeleidende bossen) | 0,01                         | 0,00       | - 0,01   |                                                     |
| Lg05 Grote-zeggenmoeras                                       | 0,01                         | 0,00       | - 0,01   |                                                     |

# Strabrechtse Heide & Beuven

| Habitattype                                                   | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|---------------------------------------------------------------|------------|--------------------------------------------|----------|-----------------------------------------------------|
| H3160 Zure vennen                                             | 0,01       | 0,00                                       | - 0,01   |                                                     |
| H4030 Droge heiden                                            | 0,01       | 0,00                                       | - 0,01   |                                                     |
| H4010A Vochtige heiden (hogere zandgronden)                   | 0,01       | 0,00                                       | - 0,01   |                                                     |
| H91E0C Vochtige alluviale bossen<br>(beekbegeleidende bossen) | 0,01       | 0,00                                       | - 0,01   |                                                     |
| Lg03 Zwakgebufferde sloot                                     | 0,01       | 0,00                                       | - 0,01   |                                                     |
| H2310 Stuifzandheiden met struikhei                           | 0,01       | 0,00                                       | - 0,01   |                                                     |
| H2330 Zandverstuivingen                                       | 0,01       | 0,00                                       | - 0,01   |                                                     |
| H3130 Zwakgebufferde vennen                                   | 0,01       | 0,00                                       | - 0,01   |                                                     |

# Deurnsche Peel & Mariapeel

| Habitattype                                          | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|------------------------------------------------------|------------|--------------------------------------------|----------|-----------------------------------------------------|
| H7120ah Herstellende hoogvenen, actief hoogveen      | 0,01       | 0,00                                       | - 0,01   |                                                     |
| Lg04 Zuur ven                                        | 0,01       | 0,00                                       | - 0,01   |                                                     |
| ZGH7120ah Herstellende hoogvenen, actief<br>hoogveen | 0,01       | 0,00                                       | - 0,01   |                                                     |
| H4030 Droge heiden                                   | 0,01       | 0,00                                       | - 0,01   |                                                     |
| H7110A Actieve hoogvenen (hoogveenlandschap)         | 0,03       | 0,00                                       | - 0,03   |                                                     |

# Sarsven en De Banen

| Habitattype                                        | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|----------------------------------------------------|------------|--------------------------------------------|----------|-----------------------------------------------------|
| H3110 Zeer zwakgebufferde vennen                   | 0,01       | 0,00                                       | - 0,01   |                                                     |
| H3130 Zwakgebufferde vennen                        | 0,01       | 0,00                                       | - 0,01   |                                                     |
| H3140hz Kranswierwateren, op hogere<br>zandgronden | 0,01       | 0,00                                       | - 0,01   |                                                     |

# Zeldersche Driessen

| Habitattype                               | Situatie 1 | Hectare met hoogste verschil<br>Situatie 2 | Verschil | Verschil op<br>(bijna)<br>overbelaste<br>hexagonen* |
|-------------------------------------------|------------|--------------------------------------------|----------|-----------------------------------------------------|
| H9120 Beuken-eikenbossen met hulst        | 0,01       | 0,00                                       | - 0,01   |                                                     |
| H91F0 Droge hardhoutooibossen             | 0,01       | 0,00                                       | - 0,01   |                                                     |
| H6120 Stroomdalgraslanden                 | 0,01       | 0,00                                       | - 0,01   |                                                     |
| H6430C Ruigten en zomen (droge bosranden) | 0,01       | 0,00                                       | - 0,01   |                                                     |

# Roerdal

| Habitattype                                                                     | Hectare met hoogste verschil<br>Situatie 1 | Situatie 2 | Verschil | Verschil op<br>(bijna)<br>overbelaste<br>hexagonen* |
|---------------------------------------------------------------------------------|--------------------------------------------|------------|----------|-----------------------------------------------------|
| Lg03 Zwakgebufferde sloot                                                       | 0,01                                       | 0,00       | - 0,01   |                                                     |
| Lg06 Dotterbloemgrasland van beekdalen                                          | 0,01                                       | 0,00       | - 0,01   |                                                     |
| Lg10 Kamgrasweide & Bloemrijk<br>weidevogelgrasland van het zand- en veengebied | 0,01                                       | 0,00       | - 0,01   |                                                     |
| H91E0C Vochtige alluviale bossen<br>(beekbegeleidende bossen)                   | 0,01                                       | 0,00       | - 0,01   |                                                     |

* Als de hoogste depositietoename plaatsvindt op een hexagoon waar géén sprake is van een (naderende) stikstofoverbelasting, dan is de hoogste toename op een hexagoon met wel een (naderende) stikstofoverbelasting in deze kolom weergegeven.

# Resultaten

<span id="page-74-0"></span>

| Emissie<br>(per bron)<br>Veehouderij |      |          |                                                                                      | Naam<br>Locatie (X,Y)<br>Uitstoothoogte<br>Oppervlakte<br>Spreiding<br>Warmteinhoud<br>NH3 | Hinderwetvergunning<br>200455, 384117<br>1,5 m<br>0,7 ha<br>2,5 m<br>0,000 MW<br>374,00 kg/j |                              |             |
|--------------------------------------|------|----------|--------------------------------------------------------------------------------------|--------------------------------------------------------------------------------------------|----------------------------------------------------------------------------------------------|------------------------------|-------------|
|                                      | Dier | RAV code | Omschrijving                                                                         |                                                                                            | Aantal<br>Stof<br>dieren                                                                     | Emissiefactor<br>(kg/dier/j) | Emissie     |
|                                      |      | A 3.100  | overige huisvestingssystemen<br>(Rundvee; vrouwelijk jongvee tot 2 jaar)<br>(Overig) |                                                                                            | 85<br>NH3                                                                                    | 4,400                        | 374,00 kg/j |

Vrijstaande woning

Emissie (per bron) Woningen

> Sector Categorie Omschrijving Eenheden Stof Emissie Woningen (nieuwbouw): Vrijstaande woning Woning Kogelstraat 1,0 NOx 3,03 kg/j

Naam Woning Kogelstraat

Naam Woning Bemmelstraat

Locatie (X,Y) 200428, 384110

NOx 3,03 kg/j

# Locatie (X,Y) 200448, 384145 NOx 3,03 kg/j Sector Categorie Omschrijving Eenheden Stof Emissie Woningen (nieuwbouw): Woning Bemmelstraat 1,0 NOx 3,03 kg/j

Naam Verkeer richting Hegelsom Locatie (X,Y) 200160, 383149 NOx < 1 kg/j NH3 < 1 kg/j Soort Voertuig Aantal voertuigen Stof Emissie Standaard Licht verkeer 4,3 / etmaal NOx NH3 < 1 kg/j < 1 kg/j

# Resultaten

|       |          | Naam<br>Locatie (X,Y)<br>NOx<br>NH3 | Verkeer richting Horst<br>200813, 384786<br>< 1 kg/j<br>< 1 kg/j |         |
|-------|----------|-------------------------------------|------------------------------------------------------------------|---------|
| Soort | Voertuig |                                     | Aantal voertuigen<br>Stof                                        | Emissie |

| Standaard | Licht verkeer | 4,3 / etmaal | NOx | < 1 kg/j |
|-----------|---------------|--------------|-----|----------|
|           |               |              | NH3 | < 1 kg/j |

Disclaimer Hoewel verstrekte gegevens kunnen dienen ter onderbouwing van een vergunningaanvraag, kunnen er geen rechten aan worden ontleend. De eigenaar van AERIUS aanvaardt geen aansprakelijkheid voor de inhoud van de door de gebruiker aangeboden informatie. Bovenstaande gegevens zijn enkel bruikbaar tot er een nieuwe versie van AERIUS beschikbaar is. AERIUS is een geregistreerd handelsmerk in Europa. Alle rechten die niet expliciet worden verleend, zijn voorbehouden.

| Rekenbasis |                                                                    | Deze berekening is tot stand gekomen op basis van: |
|------------|--------------------------------------------------------------------|----------------------------------------------------|
|            | AERIUS                                                             | versie 2020_20210525_2040287d5b                    |
|            | Database                                                           | versie 2020_20210713_c09c249ebe                    |
|            | Voor meer informatie over de gebruikte methodiek en data zie:      |                                                    |
|            | https://www.aerius.nl/nl/factsheets/release/aerius-calculator-2020 |                                                    |