xml version\="1\.0" encoding\="UTF\-8"?

Ruyterpark Weurt: Toelichting

direct naar inhoud van Toelichting

Ruyterpark Weurt

================

Toelichting

-----------

| Plan: | Ruyterpark Weurt |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0209\.BPRuyterparkWeurt\-vadf |

* Vaststellingsbesluit

* Toelichting

* Bijlagen bij toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Geldend bestemmingsplan

+ 1\.4 Leeswijzer

* Hoofdstuk 2 Gebiedsvisie

+ 2\.1 Bestaande situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Nationaal beleid

+ 3\.2 Provinciaal beleid

+ 3\.3 Gemeentelijk beleid

+ 3\.4 Conclusie

* Hoofdstuk 4 Milieu\- \& omgevingsaspecten

+ 4\.1 Verkeer \& parkeren

+ 4\.2 Bodem

+ 4\.3 Geluid

+ 4\.4 Milieuzonering

+ 4\.5 Luchtkwaliteit

+ 4\.6 Geur

+ 4\.7 Externe veiligheid

+ 4\.8 Waterhuishouding

+ 4\.9 Ecologie

+ 4\.10 Archeologie \& cultuurhistorie

+ 4\.11 Leidingen

+ 4\.12 Vormvrije MER\-beoordeling

* Hoofdstuk 5 Juridische planbeschrijving

+ 5\.1 Algemeen

+ 5\.2 Bestemmingen

* Hoofdstuk 6 Uitvoerbaarheid

+ 6\.1 Economische uitvoerbaarheid

+ 6\.2 Overleg

+ 6\.3 Maatschappelijke haalbaarheid

### Hoofdstuk 1 Inleiding

#### 1\.1 Aanleiding

De gemeente Beuningen wil de locatie ter plekke van de voormalige Ruyterschool in Weurt herontwikkelen naar woningbouw en een wijkpark. Woningcorporatie Woonwaarts heeft interesse om sociale huurappartementen met parkeervoorzieningen te realiseren en het bewonersinitiatief 't Ruyterpark heeft verzocht om een buurtpark aan te leggen. De herontwikkeling vindt plaats conform de stedenbouwkundige verkavelingsopzet, die in overleg met het bewonersinitiatief 't Ruyterpark is opgesteld.

Om de beoogde ontwikkeling mogelijk te maken, moet het geldende bestemmingsplan voor de gronden in het plangebied worden herzien.

#### 1\.2 Ligging plangebied

Het plangebied is gelegen in de kern Weurt en staat kadastraal bekend als gemeente Weurt, sectie B, nummers 2866, 2867 en 2775 en heeft een totale oppervlakte van circa 3395 mÂ². Het plangebied wordt begrensd door:

* Noordzijde: een trapveldje en het woonperceel Ruyterstraat 3;

* Oostzijde: de Ruyterstraat;

* Zuidzijde: de Theodorus Repkesstraat;

* Westzijde: de Bevrijdingsstraat.

Navolgende afbeeldingen tonen globaal de ligging en begrenzing van het plangebied in de omgeving. Voor de exacte begrenzing van het plangebied wordt verwezen naar de verbeelding.

![afbeelding "i_NL.IMRO.0209.BPRuyterparkWeurt-vadf_0001.jpg"](i_NL.IMRO.0209.BPRuyterparkWeurt-vadf_0001.jpg)

*Globale ligging plangebied (rode cirkel)*

![afbeelding "i_NL.IMRO.0209.BPRuyterparkWeurt-vadf_0002.jpg"](i_NL.IMRO.0209.BPRuyterparkWeurt-vadf_0002.jpg)

*Globale begrenzing plangebied (rode omkadering)*

#### 1\.3 Geldend bestemmingsplan

Het plangebied valt binnen het bestemmingsplan 'Kern Weurt', zoals door de gemeenteraad is vastgesteld op 14 juli 2015\. De gronden in het plangebied hebben hierin de bestemming 'Maatschappelijk' en zijn bovendien voorzien van de dubbelbestemming 'Waarde \- Archeologie 2'. Enkel in de oost\-zuidelijke hoek van het plangebied is sprake van de dubbelbestemming 'Waarde \- Archeologie 3'.

![afbeelding "i_NL.IMRO.0209.BPRuyterparkWeurt-vadf_0003.jpg"](i_NL.IMRO.0209.BPRuyterparkWeurt-vadf_0003.jpg)

*Uitsnede verbeelding geldend bestemmingsplan met ligging plangebied (rode omkadering)*

De beoogde ontwikkeling past niet binnen de bestemming 'Maatschappelijk' omdat ter plaatse geen woningen mogen worden opgericht en ook voor een buurtpark is de maatschappelijke bestemming niet het meest passend. Daarom wordt de geldende bestemming voor de gronden in het plangebied herzien.

#### 1\.4 Leeswijzer

Het bestemmingsplan bestaat uit meerdere onderdelen: een verbeelding waarop de bestemmingen in het plangebied zijn aangegeven en regels waarin de bepalingen voor de op de verbeelding vermelde bestemmingen zijn opgenomen. Het bestemmingsplan gaat vergezeld van een toelichting waarin de achtergronden van het bestemmingsplan zijn beschreven. De verbeelding vormt samen met de regels het juridische bindende deel van het bestemmingsplan. In de toelichting worden de keuzes die in het bestemmingsplan worden gemaakt nader gemotiveerd en verantwoord. De toelichting kan globaal opgedeeld worden in vier delen:

**Inleiding en gebiedsvisie**

In hoofdstuk 1 zijn de aanleidingen en het kader voor de planherziening beschreven. Hoofdstuk 2 geeft een beschrijving van de huidige en toekomstige situatie in het plangebied.

**Verantwoording**

Hoofdstukken 3 en 4 geven de achtergronden, toelichting en motivatie op de gemaakte keuzen weer die uiteindelijk hebben geleid tot de uitgewerkte planopzet. In dit planonderdeel worden onder meer het (beleids)kader en de milieuaspecten uiteengezet.

**Juridische planbeschrijving**

In hoofdstuk 5 wordt de juridische planopzet beschreven. Doel is een nadere onderbouwing te geven wat met het plan wordt beoogd en hoe de instrumenten regels en verbeelding hierbij worden gehanteerd.

**Uitvoerbaarheid**

Het laatste deel (hoofdstuk 6\) gaat in op de financieel\-economische en maatschappelijke uitvoerbaarheid van het plan.

### Hoofdstuk 2 Gebiedsvisie

#### 2\.1 Bestaande situatie

Het plangebied is de voormalige locatie van de Ruyterschool. De basisschool is verhuist naar een nieuw gebouw. Vanwege de verhuizing is het oude schoolcomplex gesloopt en bestaat het plangebied momenteel uit gazon. In het plangebied staan 17 bomen. Voornamelijk langs de trottoirs aan de zijden van de Ruyterstraat, de Theodorus Repkesstraat en de Bevrijdingsstraat. Navolgend een impressie van de bestaande situatie in het plangebied:

![afbeelding "i_NL.IMRO.0209.BPRuyterparkWeurt-vadf_0004.jpg"](i_NL.IMRO.0209.BPRuyterparkWeurt-vadf_0004.jpg)

*Impressie bestaande situatie*

Door de sloop van het schoolcomplex is het plangebied een onbebouwd stuk grond, te midden van een woonwijk. Ten noorden van het plangebied liggen zijdelings enkele 2\-onder\-1\-kapwoning woningen. Aan de oostzijde, de zijde aan de Ruyterstraat, en aan de zuidzijde, de zijde aan de Theodorus Repkesstraat, staan rijwoningen. Ten westen van het plangebied, langs de Bevrijdingsstraat ligt een groenstrook met een plantvlak. Op navolgende afbeelding is schematisch de bestaande bebouwing in en om het plangebied weergegeven:

![afbeelding "i_NL.IMRO.0209.BPRuyterparkWeurt-vadf_0005.jpg"](i_NL.IMRO.0209.BPRuyterparkWeurt-vadf_0005.jpg)

*Uitsnede kaart BGT met globale aanduiding plangebied (blauwe omkadering)*

#### 2\.2 Toekomstige situatie

De beoogde ontwikkeling in het plangebied bestaat uit:

* De bouw van 16 sociale huurappartementen, aan de westzijde van het plangebied, op een deel van de locatie van het gesloopte schoolcomplex;

* Het aanleggen van parkeerplaatsen;

* De aanleg van een buurtpark, aan de oostzijde van het plangebied.

Zoals weergegeven op navolgende stedenbouwkundige verkavelingsopzet:

![afbeelding "i_NL.IMRO.0209.BPRuyterparkWeurt-vadf_0006.jpg"](i_NL.IMRO.0209.BPRuyterparkWeurt-vadf_0006.jpg)

*Verkavelingsopzet van de herontwikkeling van het Ruyterpark*

De 16 sociale huurappartementen die Woningcorporatie Woonwaarts wil realiseren zijn bestemd voor de doelgroep kleine huishoudens. Waarbij de nadruk ligt op senioren, aangevuld met starters. Vandaar dat de appartementen levensloopbestendig gebouwd worden. Geschikt voor iedere levensfase.

Het appartementencomplex wordt bijna evenwijdig aan de Bevrijdingsstraat en haaks op de Theodorus Repkesstraat gebouwd. De entree van het gebouw komt aan de zuidooszijde, de entrees tot de appartementen aan de oostzijde. Aan de westzijde wordt voorzien in enige buitenruimte (tuin/balkon). Het appartementencomplex wordt voorzien van een lift en bestaat uit drie lagen, met een plat dak.

Aan de oostzijde van het gebouw worden 14 parkeerplaatsen gerealiseerd, die via een inrit vanaf de Bevrijdingsstraat te bereiken zijn. Ter plaatse van de groenstrook aan de overzijde van de Bevrijdingsstraat worden 8 parkeerplaatsen aangelegd. Hier geldt reeds de verkeersbestemming en is het dus niet noodzakelijk om in dit bestemmingsplan mee te nemen.

Het appartementencomplex wordt omgeven door groen. Voor een groene uitstraling worden aansluitend hierop de tuinen en parkeervoorzieningen bij het appartementencomplex omheind met haagplanten. Het buurtpark wordt een groene omgeving voorzien van onder andere wandelpaden en een hondenuitlaatplaats. De verdere invulling kan binnen de kaders van de bestemming worden ingevuld door het bewonersinitiatief 't Ruyterpark. De hondenuitlaatplaats komt aan de zijde van de Ruyterstraat ter plaatse van de bomen. Daarnaast blijven de bestaande bomen behouden, ook ter plaatse van het buurtpark aan de oostzijde van het plangebied.

Met dit bestemmingsplan worden de bebouwingsmogelijkheden ten opzichte van het geldende bestemmingsplan significant teruggebracht en ontstaat een daarbij ook meer groene ruimte in de wijk.

### Hoofdstuk 3 Beleidskader

#### 3\.1 Nationaal beleid

##### 3\.1\.1 Structuurvisie Infrastructuur en Ruimte

De kaders van het rijksbeleid zijn opgenomen in de Structuurvisie Infrastructuur en Ruimte (SVIR). In de SVIR schetst het Rijk de ambities tot 2040 en de doelen, belangen en opgaven tot 2028\. Daarmee moet Nederland concurrerend, bereikbaar en veilig worden. De structuurvisie gaat uit van het adagium 'decentraal, tenzij'. Het Rijk kiest voor een selectievere inzet van rijksbeleid op slechts 13Â nationale belangen. Voor deze belangen is het Rijk verantwoordelijk en wil het resultaten boeken. Buiten deze 13Â belangen hebben decentrale overheden beleidsvrijheid. Dit betekent dat de verantwoordelijkheid voor het ruimtelijk beleid meer bij provincies en gemeenten komen te liggen. Het Rijk zal zich alleen bezig houden met de zaken die prioriteit hebben. Afspraken over verstedelijking, groene ruimte en landschap laat het Rijk over aan de provincies en gemeenten. Bij het beheren en ontwikkelen van natuur krijgen boeren en particulieren in het landelijk gebied een grotere rol. De structuurvisie is juridisch vertaald in het Besluit algemene regels ruimtelijke ordening (Barro), zie subparagraaf 3\.1\.2.

*Planspecifiek*

Voor onderhavig plangebied zijn geen specifieke doelstellingen geformuleerd. De SVIR is niet specifiek van toepassing op het plangebied.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) borgt een aantal van de nationale ruimtelijke belangen die deel uitmaken van het geldende nationale ruimtelijke beleid, zoals beschreven in de SVIR. In het Barro, ook wel bekend als de AMvB Ruimte, zijn 14 nationale belangen opgenomen die juridische borging vereisen. Het besluit is gericht op doorwerking van de nationale belangen in provinciaal beleid en gemeentelijke bestemmingsplannen. Dat betekent dat het Barro voor de opgenomen onderwerpen regels geeft over bestemmingen en het gebruik van gronden. Daarnaast kan zij aan de gemeente opdragen in de toelichting bij een bestemmingsplan bepaalde zaken uitdrukkelijk te motiveren.

*Planspecifiek*

Voor onderhavig plangebied zijn geen specifieke doelstellingen geformuleerd. Het Barro is niet specifiek van toepassing op het plangebied.

##### 3\.1\.3 Ladder voor duurzame verstedelijking

De in de Structuurvisie Infrastructuur en Ruimte geÃ¯ntroduceerde 'ladder voor duurzame verstedelijking' is als procesvereiste vastgelegd in het Besluit ruimtelijke ordening (Bro). In het geval van een nieuwe stedelijke ontwikkeling moet in de toelichting een onderbouwing opgenomen worden van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'. De ladder worden in artikel 3\.1\.6, lid 2 Bro als volgt omschreven:

*'De toelichting bij een bestemmingsplan dat een nieuwe stedelijke ontwikkeling mogelijk maakt, bevat*

*een beschrijving van de behoefte aan die ontwikkeling, en, indien het bestemmingsplan die*

*ontwikkeling mogelijk maakt buiten het bestaand stedelijk gebied, een motivering waarom niet binnen*

*het bestaand stedelijk gebied in die behoefte kan worden voorzien.'*

In het kader van de duurzame ladder wordt ten aanzien van de definitie van bestaand stedelijk gebied de definitie uit de Bro gehanteerd: *'bestaand stedenbouwkundig samenstel van bebouwing ten behoeve*

*van wonen, dienstverlening, bedrijvigheid, detailhandel of horeca, alsmede de daarbij behorende*

*openbare of sociaal\-culturele voorzieningen, stedelijk groen en infrastructuur.'* Volgens de nota van toelichting bij het Bro moet worden bekeken of door het benutten van leegstaande verstedelijkingsruimte in bestaand stedelijk gebied kan worden voorzien in de behoefte. Zoals ook volgt uit onder andere de uitspraak met het nummer 201303578/1/R4 kunnen, naar het oordeel van de Raad van State, planologische mogelijkheden waarvan nog geen gebruik is gemaakt, als leegstaande verstedelijkingsruimte worden aangemerkt. Een dergelijke locatie wordt gezien als onderdeel van het bestaand stedelijk gebied.

*Planspecifiek*

Met dit plan wordt de realisatie van maximaal 16Â woningen mogelijk gemaakt. Daarmee is sprake van een stedelijke ontwikkeling, welke getoetst moet worden aan de ladder voor duurzame verstedelijking.

Ten aanzien van de eerste trede van de ladder kan worden gesteld dat het voorliggende plan voorziet in een regionale woningbehoefte. De voorgenomen ontwikkeling past binnen de regionale woonagenda en betaalbare woningen, voor specifiek kleine huishoudens, behoren tot de doelen van het gemeentelijke woonbeleid, zie subparagraaf 3\.3\.2. Gezien de grote druk op de woningmarkt is het van belang om de beoogde ontwikkeling te realiseren.

Wat betreft de tweede trede is sprake van een ontwikkeling binnen bestaand stedelijk gebied. Het plan voldoet daarmee aan de eisen van de ladder voor duurzame verstedelijking.

##### 3\.1\.4 Conclusie

In het plangebied zijn geen nationale belangen in het geding.

#### 3\.2 Provinciaal beleid

##### 3\.2\.1 Algemeen

Op 19 december 2018 hebben Provinciale Staten de Omgevingsvisie en de bijbehorende Omgevingsverordening vastgesteld. In de Omgevingsvisie staan de hoofdlijnen van het beleid en in de Omgevingsverordening de regels en afspraken om de opgaven uit de Omgevingsvisie te realiseren. De Omgevingsvisie en \-verordening zijn allebei op 1 maart 2019 in werking getreden.

De Omgevingsvisie en âverordening zijn dynamische instrumenten. Doordat wetten veranderen of door de komst van nieuwe initiatieven, kijkt de provincie 2 keer per jaar of de plannen moeten worden aangepast.

##### 3\.2\.2 Omgevingsvisie Gaaf Gelderland

De wereld verandert ingrijpend en er komt veel op de inwoners van Gelderland af. Het energievraagstuk, klimaatverandering, uitputting van grondstoffen, kwetsbare biodiversiteit, digitalisering, internationalisering. Deze zaken vragen stevige antwoorden en oplossingen als investering in de toekomst. Met de schaarse ruimte en de vele uiteenlopende belangen en inzichten gaat dit niet vanzelf. We moeten samen keuzes maken over de voorliggende vraagstukken en de betekenis daarvan voor de inrichting van Gelderland. In onderling overleg zoeken naar synergie, samenhang en uitruilmogelijkheden. Daarom zet de provincie een gezond, veilig, schoon en welvarend Gelderland centraal.

Om Gelderland voor mensen en bedrijven aantrekkelijk te houden, is de kwaliteit van de leefomgeving van groot belang, zoals goed bereikbare voorzieningen, aansprekende evenementen, unieke cultuurhistorie, inspirerende culturele voorzieningen en een mooie natuur. Ook goed wonen hoort daarbij. Gelderland heeft op woongebied een bijzondere positie met uiteenlopende stedelijke en landelijke woonkwaliteiten. Om het landschap open, groen en het voorzieningenniveau op peil te houden en leegstand te voorkomen, is bouwen binnen bestaand verstedelijkt gebied het vertrekpunt. De provincie geeft de voorkeur aan het benutten van bestaande gebouwen en het concentreren van bebouwing. Pas als er geen andere goede mogelijkheden zijn, kan er aan de randen van steden of dorpen worden uitgebreid.

De dynamiek op de woningmarkt is groot. Mensen worden ouder, wonen steeds langer alleen en zelfstandig, worden steeds meer energiebewust en zijn mobieler dan vroeger, waardoor ze ook meer en makkelijker verhuizen. Het grootste deel van de woningen die in 2050 in Gelderland nodig zijn, staat er al. Maar deze woningen zijn niet klaar voor de toekomst en moeten aangepast of vervangen worden.

Voor de provincie staat een goede balans tussen de vraag en aanbod van woningen in verschillende prijscategorieÃ«n voorop, ook voor specifieke doelgroepen. De meeste woningen zijn verre van energieneutraal en klimaatbestendig. De provincie stimuleert innovaties op dit terrein, zoals het aardgasloos maken van bestaande woningen en het verduurzamen van woonwijken. Daarnaast is de provincie met haar partners in gesprek over hoe het vraagstuk van klimaatadaptatie en wonen slimmer aangepakt kan worden. Voldoende groene ruimte, koele plekken, opvang van water in het licht van de klimaatverandering is immers van belang, zeker met het oog op de gezondheid van de Gelderlanders.

*Planspecifiek*

De beoogde ontwikkeling sluit aan bij het vertrekpunt dat zoveel mogelijk binnen bestaand stedelijk gebied gebouwd wordt. Bovendien betreft het levensloopbestendige woningen, die onder andere geschikt zijn voor ouderen om langer zelfstandig te wonen. Hiermee wordt bijgedragen aan de provinciale ambitie om voor een ieder een passende woning te hebben. Daarnaast wordt ook aan de provinciale duurzaamheidambities gedacht door de nieuwe woningen zonder aardgasaansluitingen te realiseren.

De Omgevingsvisie doet verder geen specifieke uitspraken die van belang zijn voor de voorliggende ontwikkeling. De Omgevingsvisie vormt geen belemmering voor de nieuw te bouwen appartementen.

##### 3\.2\.3 Omgevingsverordening

De Omgevingsverordening vormt de juridische doorwerking in regels van het beleid uit de Omgevingsvisie. De verordening voorziet ten opzichte van de Omgevingsvisie niet in nieuw beleid en is daarmee dus beleidsneutraal. De inzet van de verordening als juridisch instrument om de doorwerking van het provinciaal beleid af te dwingen is beperkt tot die onderdelen van het beleid waarvoor de inzet van algemene regels noodzakelijk is om provinciale belangen veilig te stellen of om uitvoering te geven aan wettelijke verplichtingen. De Omgevingsverordening richt zich net zo breed als de Omgevingsvisie op de fysieke leefomgeving in de Provincie Gelderland. Dit betekent dat vrijwel alle regels die betrekking hebben op de fysieke leefomgeving opgenomen zijn in de Omgevingsverordening.

*Planspecifiek*

In artikel 2\.2 is opgenomen dat een bestemmingsplan alleen nieuwe woningen mogelijk maakt als die ontwikkeling past binnen een door Gedeputeerde Staten vastgestelde regionale woonagenda.

Zoals in subparagraaf 3\.3\.2 is beschreven, past de beoogde ontwikkeling zowel binnen de woonvisie alsmede binnen het gemeentelijke woningbouwprogramma (en daarmee binnen de subregionale woonagenda). Daarmee is het plan passend binnen de omgevingsverordening.

##### 3\.2\.4 Conclusie

Het bestemmingsplan is passend in de Omgevingsvisie en \-verordening van de provincie.

#### 3\.3 Gemeentelijk beleid

**3\.3 Gemeentelijk beleid**

##### 3\.3\.1 Structuurvisie

De gemeentebrede Structuurvisie is op 8 mei 2012 vastgesteld. De structuurvisie is een ontwikkelingsvisie met een richtinggevend en programmatisch karakter. Het bevat integrale keuzen voor de hoofdlijnen van het gemeentelijk ruimtelijk beleid voor de komende jaren en wordt ingezet als onderdeel van een ruimtelijke onderbouwing voor bestemmingsplannen, omgevingsvergunningen en voorbereidingsbesluiten. Motto van de structuurvisie is dat de gemeente groen en dynamisch wil zijn. In essentie is het ruimtelijk beleid er op gericht om ruimte te geven aan dynamiek, waarbij de groene kwaliteiten van het gebied gerespecteerd en deze waar dat kan versterkt worden. Het motto wordt in de structuurvisie doorvertaald in enkele kernambities:

* I. Beuningen: groene flank van de stadsregio;

* II. Beuningen woongemeente: gedoseerde groei, oog voor kwaliteit;

* III. Versterken en verbinden van landschappen;

* IV. Ruimte voor water en recreatie;

* V. Toekomstgerichte basisvoorzieningen in elke kern;

* VI. Doorstroming Ã©n oversteekbaarheid Van Heemstraweg.

**Ambitie II Beuningen woongemeente: gedoseerde groei, oog voor kwaliteit**Beuningen wil zich, binnen de regio, onderscheiden als woongemeente in een sterke groene setting. Het streven is tweeledig. Enerzijds gaat de gemeente voor een gedoseerde groei van het aantal woningen, waarbij gedifferentieerd wordt gebouwd voor de juiste doelgroepen (senioren, starters, kleine huishoudens). De gemeente biedt een gevarieerd aanbod aan woonmilieus: landelijk, dorps en centrum\-dorps wonen. Elke kern heeft een eigen karakter en de sociale structuur binnen de kern is een groot goed. Hiermee voegt Beuningen echt iets toe aan het regionale woningaanbod (vooral grootstedelijke milieus) en wordt geanticipeerd op de vraag uit de markt naar deze woonmilieus. De gemeente bouwt woningen om invulling te geven aan de eigen woningbehoefte. Anderzijds zet de gemeente in op de versterking van de kwaliteit van de bestaande bebouwing en omgeving. Binnen de plancapaciteit die Beuningen nu heeft, maakt de gemeente keuzes op basis van kwaliteit en geld. Sommige ontwikkelingen worden in tijd naar achteren geschoven.

De gemeente vindt het belangrijk dat er de komende jaren in iedere kern gebouwd wordt en dat daarbij sprake is van organische groei, passend bij de ontwikkeling van de kern. Geen grootschalige uitbreidingen, maar kleinschalige impulsen, passend bij de bestaande sfeer en identiteit. Daar waar mogelijk geeft de gemeente voorkeur aan inbreidingslocaties boven uitbreidingslocaties.

**Kern Weurt**De structuurvisie hield al rekening met de mogelijkheid dat Basisschool de Ruyter verplaatst zou worden, mits inpassing op de locatie van de Kloosterhof verkozen zou worden boven de herbouw op de voormalige locatie. De vrijkomende locatie aan het Ruyterpark zou in dat geval met woningbouw ingevuld kunnen worden. Waarbij als opgave is gesteld een woningtype en buitenruimte toe te voegen die een kwaliteitsimpuls aan de wijk geven. Wenselijk zijn woningen voor senioren.

*Planspecifiek*Het plan om levensloopbestendige appartementen te realiseren, voor kleine huishoudens en in het bijzonder senioren en starters, past binnen de in de structuurvisie gestelde ambities. Bovendien gaat het om een inbreidingslocatie, waarvoor woningbouw voorzien werd. Daarnaast geeft de groene uitstraling van het plangebied en de toevoeging van het beoogde buurtpark de in de structuurvisie benoemde impuls aan de kwaliteit van de wijk. De wandelpaden en de hondenuitlaatplaats, bieden recreatieve functies, vormen ontmoetingsplekken voor jong en oud en zijn een goede aanvulling op het trapveldje ten noorden van het plangebied.

##### 3\.3\.2 Woonvisie

De gemeenteraad heeft de woonvisie voor de periode 2018 \- 2023 op 19 december 2017 vastgesteld. Met deze Woonvisie stelt de gemeente haar woonbeleid voor de komende jaren vast. De Woonvisie vormt de basis voor het woningbouwprogramma in de komende jaren, afstemming met de buurgemeenten en prestatieafspraken met Woonwaarts. De woonvisie gaat uit van een vitaal, zorgzaam en duurzame gemeente. In de toekomst (stip op de horizon circa 2030\) bestaat de gemeente uit dorpen waarin het fijn wonen is voor mensen, ongeacht hun leeftijd, inkomen, mobiliteit of gezondheid. Kernen in een rustige, groene omgeving met de kracht van de nabijheid en bereikbaarheid van werk en voorzieningen in de stedelijke agglomeratie. De kernen zijn aantrekkelijke, duurzame en gezonde leefgemeenschappen, passend bij de (veranderende) vraag van de consument. De gemeente Beuningen is een bewuste keuze voor jonge gezinnen die de stad verlaten om in de gemeente rust en ruimte te zoeken, alsmede voor ouderen en zorgbehoevenden die in de gemeente willen blijven wonen. Met duurzame en zorgzame woonmilieus beschikt Beuningen over een onderscheidend, kwalitatief hoogwaardig palet aan woonmilieus in de regio.

**Kwalitatieve opgave: inspelen op de mismatch**

Het is de ambitie om over voldoende woningen te beschikken Ã©n de juiste woningen op de juiste plekken te hebben, passend bij de doelgroepen en woonwensen nu en op langere termijn. De mismatch tussen vraagontwikkeling en huidig woningaanbod is daarbij maatgevend. Binnen de gemeente moet een gevarieerd aanbod aan woonmilieus worden aangeboden: landelijk, dorps en centrum\-dorps wonen.

Uitgangspunten zijn voorts:

* Inbreiding gaat voor uitbreiding, tenzij inbreiding ten koste gaat van de ruimtelijke kwaliteit van een wijk of kern (ruimte en groen). Uitbreiding buiten stedelijk gebied zal dan juist een ruimtelijke kwaliteitsimpuls voor het buitengebied (of de overgang van bebouwde kom en buitengebied) moeten bieden of een bijzonder woonmilieu moeten creÃ«ren dat niet mogelijk is in de bestaande kern;

* De gemeente zet in op transformatie van leegstaand c.q. vrijkomend (agrarisch) vastgoed richting woningbouw, onder de uitdrukkelijke voorwaarde dat dit meerwaarde biedt voor de volkshuisvestelijke, maatschappelijke en/of ruimtelijke kwaliteit;

* Transformatie wordt als een bredere opgave gezien. Daaronder vallen ook: aanpassingen van woningen met het oog op levensloopbestendigheid, investeringen in verduurzaming in energetisch opzicht, verkoop van huurwoningen en terugbouwen van toekomstgerichte sociale huurwoningen (de dubbelslag), transformatie van wijken (herstructurering), splitsing grotere boerderijen/ woningen;

* Er wordt ingezet op een goede mix van appartementen en grondgebonden woningen, waarbij de specifieke kwaliteiten en potenties van de locaties leidend zijn;

* De gemeente geeft prioriteit aan projecten die echt op korte termijn ontwikkeld moeten worden, vanwege de behoefte en de impuls die de projecten bieden voor bijvoorbeeld de woningmarkt;

* Er wordt ingespeeld op de specifieke behoeften van doelgroepen die in de knel komen op de woningmarkt;

* Voor woningbouwinitiatieven wordt een kwalitatieve meetlat ontwikkeld. Deze meetlat moet ervoor zorgen dat (ver\-)bouwplannen zoveel mogelijk sporen met de door ons gewenste kwaliteiten. De meetlat wordt toegepast op nieuwe initiatieven, maar ook de huidige projecten worden getoetst. Zo kan de gemeente optimaal op kwaliteit sturen.

**Kwantitatieve opgave: bandbreedte**

Vanzelfsprekend is het inspelen op de kwalitatieve mismatch op de woningmarkt op termijn cruciaal, dat is het vertrekpunt. Een kwantitatieve bandbreedte, als kader waarbinnen de juiste kwaliteiten gerealiseerd kunnen worden, blijft echter nodig. Meer dan in het verleden wil de gemeente daarin ruimte voor flexibiliteit creÃ«ren, zodat sneller wordt ingespeeld op nieuwe kansrijke initiatieven.

De gemeente gaat voor de periode 2015 \- 2025 uit van een gedoseerde groei van het aantal woningen, gericht op de eigen woningbehoefte, waarbij gedifferentieerd wordt gebouwd voor de juiste doelgroepen (senioren, starters, kleine huishoudens). De woningvoorraad wordt uitgebreid binnen de globale bandbreedte van 800 \- 900 woningen. Dit past binnen de regionale afspraken ten tijde van de vaststelling van de Woonvisie (inclusief aanvullende afspraken in 2016 en met betrekking tot de ontwikkeling van Den Elt) en houdt tevens rekening met enige mate van planvertraging (realisatie na 2025\) en \-uitval. Ook houdt de gemeente rekening met de voorspelde afname van de woningbehoefte op de langere termijn (na 2035\). Het is hierbij zaak om de productie zo gelijk mogelijk over de tijd te faseren, vraaggericht te ontwikkelen (zie de kwalitatieve opgave) en de markt goed te monitoren.

Het is belangrijk dat er de komende jaren in iedere kern wordt gebouwd, passend bij de ontwikkeling van de kern, zodat deze vitaal blijven. In Weurt wil de gemeente woningen blijven toevoegen naar behoefte. Geen grootschalige uitbreidingen, maar kleinschalige impulsen, passend bij de bestaande sfeer en identiteit. Met identiteit wordt bedoeld datgene wat inwoners beschouwen als het unieke karakter van de kern en waarmee zij binding hebben.

Wat betreft een goede programmering is het van belang, dat plannen die niet binnen een bepaalde termijn tot uitvoering komen, niet eindeloos op de planningslijst blijven staan. Dat zorgt er immers voor dat het bouwprogramma als het ware dichtslibt, het voorgenomen volume niet gehaald wordt en kansrijke alternatieven geblokkeerd worden. Jaarlijks wordt het kwalitatieve woningbouwprogramma bijgesteld op basis van de voortgang van de woningbouwplannen. Daarbij vindt afstemming plaats op basis van de spelregels die subriogionaal worden afgesproken bij het opstellen van de regionale woonagenda.

![afbeelding "i_NL.IMRO.0209.BPRuyterparkWeurt-vadf_0007.png"](i_NL.IMRO.0209.BPRuyterparkWeurt-vadf_0007.png)

*Accenten per kern*

*Planspecifiek*

De gemeenten Berg en Dal, Beuningen, Druten, Heumen, Mook en Middelaar, Nijmegen en Wijchen hebben begin februari 2018 (na het vaststellen van de gemeentelijke woonvisie) gezamenlijk een nieuwe regionale woonagenda 2017 \- 2027 vastgesteld. Op basis van een analyse van de regionale behoefte, kunnen in de regio gedurende de looptijd van de agenda circa 16\.500 woningen worden gebouwd. Dit is een toename ten opzichte van de eerdere regionale woningbouwafspraken (en de woningaantallen zoals opgenomen in de woonvisie). Voor Beuningen komt dit neer op circa 950 woningen.

De voorgenomen bouw van maximaal 16 levensloopbestendige appartementen past zowel binnen de woonvisie alsmede binnen het gemeentelijke woningbouwprogramma van 950 woningen (en daarmee binnen de subregionale woonagenda).

#### 3\.4 Conclusie

Het plan is passend binnen c.q. niet strijdig aan het beleid van de verschillende overheden.

### Hoofdstuk 4 Milieu\- \& omgevingsaspecten

#### 4\.1 Verkeer \& parkeren

##### 4\.1\.1 Verkeer

Het plangebied wordt aan drie zijden begrensd door openbare wegen. die vervolgens, via de Laan 1945 en de Postkantoorstraat, uitkomen op de Van Heemstraweg. De locatie is dan ook goed ontsloten.

Om de verkeersgeneratie van de nieuwe woningen te bepalen is gekeken naar de ligging van het plangebied in de kern Weurt. De gemeente Beuningen is qua stedelijkheidsgraad aan te merken als een 'weinig stedelijk' gebied en het plangebied maakt onderdeel uit van de 'rest bebouwde kom' waardoor de verkeersgeneratie volgens publicatie 381 'Toekomstbestendig parkeren' van het CROW (uitgaande van het gemiddelde van de aangegeven bandbreedte) uitkomt op:

* 4,1 voertuigbewegingen per appartement, sociale huur.

Uitgaande van de beoogde 16 appartementen betekent dit dat er: 16 x 4,1 \= 65,6 extra voertuigbewegingen per etmaal plaatsvinden.

Omdat voorheen in het plangebied een basisschool gevestigd was, geldt ter plaatse van het plangebied een brede 'maatschappelijke' bestemming. Op basis van verschillende culturele maatschappelijke voorzieningen (bibliotheek, filmtheater/ filmhuis, theater/ schouwburg) die in publicatie 381 zijn opgenomen, kan uitgegaan worden van gemiddeld circa 15Â voertuigbewegingen per 100 mÂ² bruto vloeroppervlak per etmaal. De oppervlakte van het bouwvlak ter plaatse van plangebied bedraagt circa 2\.900 mÂ². Uitgaande van bebouwing bestaande uit 2 bouwlagen (de maximum goot\- en bouwhoogte bedragen 8,0 m respectievelijk 10,0 m) en het feit dat maximaal 80 % van het bouwvlak bebouwd mag worden, is maximaal 4\.640 mÂ² bruto vloeroppervlak aan maatschappelijke bebouwing mogelijk. Dit betekent een generatie van 46,4 x 15 \= 696 voertuigbewegingen per etmaal.

Gezien de maatschappelijke functies die volgens het huidige bestemmingsplan in het plangebied mogelijk zijn, neemt het aantal voertuigbewegingen ten gevolge van de beoogde functies in het plangebied aanzienlijk af. Bovendien is er sprake van minder grote pieken in het aantal voertuigen omdat er geen sprake meer is van een school die op specifieke tijden begint en eindigt.

Het aspect 'verkeer' vormt geen belemmering voor de uitvoerbaarheid van dit bestemmingsplan.

##### 4\.1\.2 Parkeren

Voor het bepalen van de parkeerbehoefte is gebruik gemaakt van de normen zoals opgenomen in het bestemmingsplan 'Parapluplan Parkeren' en zijn overgenomen uit CROW\-publicatie 317 (inmiddels opgevolgd door publicatie 381, waarin dezelfde parkeerkencijfers worden gehanteerd voor woningen). De gemeente Beuningen is qua stedelijkheidsgraad aan te merken als een 'weinig stedelijk' gebied en het plangebied maakt onderdeel uit van de 'rest bebouwde kom'. De parkeerkencijfers uit de publicaties van CROW worden weergegeven in de vorm van een bandbreedte. De gemeente Beuningen gaat bij het bepalen van de parkeerbehoefte uit van het gemiddelde van deze bandbreedte, hetgeen uitkomt op:

* 1,4 parkeerplaatsen per appartement, sociale huur.

Uitgaande van de beoogde 16 appartementen betekent dit dat er: 16 x 1,4 \= 22,4 parkeerplaatsen nodig zijn om te voldoen aan de parkeernorm. Bij appartementen wordt dit aantal normaliter naar beneden afgerond. In dit geval naar 22 parkeerplaatsen.

Het huidige plan voorziet in 14 parkeerplaatsen binnen het plangebied en 8 parkeerplaatsen ter plaatse van de groenstrook aan de westzijde van de Bevrijdingsstraat. In totaal worden dus 22 parkeerplaatsen aangelegd. Hiermee wordt aan de parkeernorm voldaan.

Het aspect 'parkeren' vormt geen belemmering voor de uitvoerbaarheid van dit bestemmingsplan.

#### 4\.2 Bodem

##### 4\.2\.1 Regelgeving

Op grond van het Besluit ruimtelijke ordening (Bro) moet in verband met de uitvoerbaarheid van een project rekening worden gehouden met de bodemgesteldheid. Bij functiewijzigingen moet worden bekeken of de bodemkwaliteit voldoende is voor de beoogde functie en moet worden vastgesteld of er sprake is van een saneringsnoodzaak. In de Wet bodembescherming is bepaald dat indien de desbetreffende bodemkwaliteit niet voldoet aan de norm voor de beoogde functie, de grond zodanig moet worden gesaneerd, dat zij kan worden gebruikt door de desbetreffende functie (functiegericht saneren). De Wet bodembescherming heeft betrekking op landbodems; waterbodems vallen onder de Waterwet. Op grond van de Woningwet en de Bouwverordening moet voor elke individuele bouwlocatie aangetoond te worden dat de bodem geschikt is voor de beoogde bebouwing, alvorens een omgevingsvergunning verleend kan worden.

Bij het opstellen van een bestemmingsplan is de vraag of de aanwezige bodemkwaliteit past bij het huidige of toekomstige gebruik van die bodem en of deze optimaal op elkaar kunnen worden afgestemd. Het uitgangspunt hierbij is dat eventueel aanwezige bodemverontreiniging geen onaanvaardbaar risico oplevert voor de gebruikers van de bodem en dat de bodemkwaliteit niet verslechtert door grondverzet. Dit is het zogenaamde stand still\-beginsel. Het vaststellen van de bodemkwaliteit wordt bij het opstellen/wijzigen van een bestemmingsplan dan ook alleen van belang geacht voor de locaties waar ontwikkelingen gepland zijn (zoals functiewijzigingen, bouwen, graven/ophogen).

##### 4\.2\.2 Doorvertaling bestemmingsplan

Ter plaatse van het plangebied zijn een historisch onderzoek, een verkennend bodemonderzoek en een verkennend onderzoek naar asbest uitgevoerd. Deze onderzoeken zijn als bijlage 1 bij de toelichting opgenomen. Uit het historisch onderzoek is naar voren gekomen dat het plangebied in het verleden een agrarische bestemming had, waarbij boomgaarden aanwezig waren. Hierna is het schoolcomplex met diverse gebouwen en verharding gerealiseerd. Rond 2016/2017 is het schoolcomplex gesloopt.

In verband met het voormalig gebruik en de (recente) sloopactiviteiten wordt het plangebied verdacht op het voorkomen van een bodem en/of asbestverontreiniging. Aanvullend is aandacht besteed aan het voorkomen van organochloorbestrijdingsmiddelen in de (oorspronkelijke) teeltlaag, vanwege de voormalige boomgaarden en is rekening gehouden met een voormalige ondergrondse tank.

*Verkennend bodemonderzoek*

Op basis van de onderzoeksresultaten kunnen de gestelde verdachte hypotheses worden verworpen. In de grond zijn maximaal licht verhoogde gehalten voor de onderzochte parameters aangetoond en in het grondwater geen verhoogde gehalten. De voormalige ondergrondse tank en sloopactiviteiten hebben eveneens niet geleid tot een (ernstige) bodemverontreiniging. Ook de voormalige boomgaard heeft niet geleid tot ernstige verontreiniging met organochloorbestrijdingsmiddelen in de teeltlaag. Er zijn geen vervolgstappen noodzakelijk in het kader van de Wet bodembescherming.

Op basis van de aangetroffen gehalten voor PFAS, in de onderzochte grondmengmonsters van de bovengrond (zand), voldoet de grond aan de functieklasse 'landbouw/natuur' uit het tijdelijk handelingskader. Zodoende bestaan voor wat betreft PFAS geen bezwaren voor de toepassing elders, behoudens grondwaterbeschermingsgebieden.

*Verkennend onderzoek naar asbest*

Op basis van de onderzoeksresultaten kan de gestelde verdachte hypothese worden verworpen, aangezien zowel zintuigelijk als analytisch geen verontreiniging met asbest is aangetroffen.

Vanuit milieuhygiÃ«nisch oogpunt bestaan er geen bezwaren tegen de voorgenomen herontwikkeling.

Het aspect 'bodem' vormt geen belemmering voor de uitvoerbaarheid van dit bestemmingsplan.

#### 4\.3 Geluid

##### 4\.3\.1 Regelgeving

Belangrijke basis voor de ruimtelijke afweging van het aspect geluid is de Wet geluidhinder (Wgh). Overeenkomstig de Wgh zijn (spoor\-)wegen en industrieterreinen waar zich grote lawaaimakers kunnen vestigen voorzien van zones. Het gebied binnen deze zones geldt als akoestisch aandachtsgebied waar een toetsing uitgevoerd moet worden. Daarbij beperkt de Wgh zich tot een toetsing ter plaatse van zogenaamde geluidsgevoelige objecten. Dit zijn onder andere woningen, onderwijsgebouwen, gezondheidszorggebouwen, kinderdagverblijven, woonwagenstandplaatsen en ligplaatsen voor woonboten.

Voor de geluidsgevoelige gebouwen en terreinen die binnen bepaalde afstanden (zones) van de verschillende geluidsbronnen liggen, schrijft de Wgh voor dat een aangewezen bevoegd gezag (meestal Burgemeester en Wethouders) (maatwerk)grenswaarden bepaalt. De terminologie die de wet hiervoor hanteert is: ten hoogste toelaatbare geluidsbelasting. De getalsmatige invulling van deze grenswaarden voor nieuwe of bestaande geluidgevoelige bestemmingen verschillen per locatie en per geluidssoort. Naast grenswaarden op de gevels van de geluidsgevoelige gebouwen, zijn er in de Wgh ook grenswaarden gericht op de bescherming van het akoestische klimaat binnen de bestaande gebouwen.

De grenswaarden moeten bij de aanleg, dan wel wijzigingen van een (spoor)weg of industrieterrein in acht worden genomen. Dit geldt ook bij vaststelling of herziening van een bestemmingsplan of bij een projectbesluit wanneer de betreffende gronden/gebouwen voor een geluidgevoelige functie in een geluidszone zijn gelegen. Onder bepaalde voorwaarden is een hogere geluidsbelasting dan de voorkeursgrenswaarde mogelijk (tot de maximaal toelaatbare geluidsbelasting). Hiervoor moet een âhogere waarde procedureâ worden doorlopen door het college van burgemeester en wethouders. Een uitzondering waar toetsing aan de grenswaarden niet hoeft, is wanneer een geluidsgevoelig gebouw een zogenoemde 'dove' gevel heeft. Een 'dove gevel' is een bouwkundige constructie:

* waarin geen te openen delen aanwezig zijn en met een bepaalde geluidwering;

* waarin alleen bij uitzondering te openen delen aanwezig zijn, mits de delen niet direct grenzen aan een geluidsgevoelige ruimte.

Bij ontheffing van de ten hoogste toelaatbare geluidsbelasting kan (in het kader van de omgevingsvergunning) een nader akoestisch onderzoek noodzakelijk zijn ten behoeve van het woon\- en leefklimaat in de woning. De karakteristieke geluidwering van de gevel moet voor nieuwbouw zodanig zijn dat wordt voldaan aan de eisen uit het Bouwbesluit, zijnde het verschil tussen de geluidsbelasting op de gevel en het gewenste binnenniveau met een minimum van 20 dB.

**Wegverkeerslawaai**

In de Wgh en het Bgh is de zonering van wegen en het daarbij horende normenstelsel geregeld. Een zone is het akoestisch aandachtsgebied. Volgens de Wgh bevinden zich langs alle wegen wettelijke geluidzones, met uitzondering van woonerven, 30\-km/uur\-gebieden en wegen waarvan op grond van een door de gemeenteraad vastgestelde geluidsniveaukaart blijkt dat de geluidsbelasting op 10 m uit de meest nabij gelegen wegas 48 dB of minder bedraagt.

Bij vaststelling van een bestemmingsplan moet voor alle wegen waarvan de zone een overlap met het plangebied kent, een akoestisch onderzoek worden verricht (artikel 76 lid 1 Wgh). De breedte van deze zone is afhankelijk van het aantal rijstroken en de aard van de omgeving (stedelijk of buitenstedelijk), zie navolgende tabel.

![afbeelding "i_NL.IMRO.0209.BPRuyterparkWeurt-vadf_0008.png"](i_NL.IMRO.0209.BPRuyterparkWeurt-vadf_0008.png)

*Overzicht zonebreedtes (vanaf de as van de weg tot de volgende breedte aan weerszijden van de weg)*

De definities van het buitenstedelijk en stedelijk gebied zijn opgenomen in artikel 1 van de Wgh. Als buitenstedelijk gebied wordt aangemerkt het gebied buiten de bebouwde kom en het gebied binnen de zone van een autoweg of autosnelweg, die binnen de bebouwde kom ligt. Voor nieuwe woningen bedraagt de wettelijke (voorkeurs)grenswaarde 48 dB.

##### 4\.3\.2 Doorvertaling bestemmingsplan

Het plangebied ligt buiten de onderzoekszone van de Van Heemstraweg, met een snelheidsregime van 50Â km/u. Door de afstand tot deze weg en de tussen gelegen bebouwing wordt de voorkeursgrenswaarde niet overschreden. De overige wegen rond het plangebied, waaronder de Ruyterstraat, de Theodorus Repkesstraat en de Bevrijdingsstraat kennen een snelheidsregime van 30 km/u en zijn zodoende niet voorzien van een onderzoekszone. Nader onderzoek naar wegverkeerslawaai is niet noodzakelijk.

Het aspect 'geluid' vormt geen belemmering voor de uitvoerbaarheid van dit bestemmingsplan.

#### 4\.4 Milieuzonering

##### 4\.4\.1 Regelgeving

Wanneer ruimtelijke ontwikkelingen in de directe omgeving van inrichtingen en/of bedrijven worden gerealiseerd, zal een milieukundig onderzoek uit moeten wijzen in hoeverre er sprake is van mogelijke beperkingen ten gevolge van de aanwezige inrichtingen en of bedrijven. Maar ook andersom moet aandacht worden besteed aan de rechten van de aanwezige inrichtingen en/of bedrijven. Het is immers niet de bedoeling dat nieuwe ontwikkelingen de huidige bedrijfsvoering in de directe omgeving zullen beperken. Datzelfde geldt uiteraard ook voor de situatie dat inrichtingen en/of bedrijven wijzigen in de nabijheid van bestaande gevoelige functies.

Via de milieuwetgeving wordt milieuhinder zoveel mogelijk voorkomen. Alle bedrijven en inrichtingen die in potentie hinder zouden kunnen veroorzaken, moeten een vergunning hebben in het kader van de Wet milieubeheer of moeten via een melding aantonen dat zij aan de hierin gestelde richtwaarden kunnen voldoen. De gestelde richtwaarden zijn veelal vertaald in minimale afstanden tussen de inrichtingen waar activiteiten plaatsvinden en de milieugevoelige functies in de directe omgeving. Behalve van de aard en omvang van een bedrijf of inrichting, is deze mede afhankelijk van de omgevingskarakteristiek. Voor een rustige woonomgeving gelden andere afstanden (strengere eisen) dan voor bijvoorbeeld drukke woonwijken of een gemengd gebied.

Voor het vaststellen van de genoemde minimum richtafstanden tussen inrichtingen en milieugevoelige functies worden in de regel de lijsten zoals deze zijn opgenomen in de handreiking 'Bedrijven en milieuzonering' gebruikt. Bedrijven zijn in de VNG\-handreiking ingedeeld in een aantal categorieÃ«n met bijbehorende gewenste richtafstanden tot milieugevoelige functies. De categorieÃ«n geven de zwaarte van bedrijvigheid en mogelijke milieuhinder weer. De richtafstanden kunnen, zonder dat dit ten koste gaat van het woon\- en leefklimaat, met Ã©Ã©n afstandstap worden verlaagd indien sprake is van omgevingstype gemengd gebied.

![afbeelding "i_NL.IMRO.0209.BPRuyterparkWeurt-vadf_0009.jpg"](i_NL.IMRO.0209.BPRuyterparkWeurt-vadf_0009.jpg)

*Richtafstanden VNG\-publicatie 'Bedrijven en milieuzonering'*

Bovenstaande tabel geeft een overzicht van de richtafstanden voor verschillende bedrijfscategorieÃ«n ten opzichte van een woonwijk en gemengd gebied. Indien de richtafstand niet wordt overschreden, kan verdere toetsing voor het aspect in beginsel achterwege blijven: inpassing is dan mogelijk. Indien niet aan de richtafstanden wordt voldaan, is een nadere beschouwing danwel onderzoek nodig.

##### 4\.4\.2 Doorvertaling bestemmingsplan

In de directe nabijheid van het plangebied komen geen bedrijven voor met een hindercontour die tot in het plangebied reikt. De aanwezige inrichtingen en bedrijven in de omgeving van het plangebied worden, als gevolg van dit bestemmingsplan, niet in hun bedrijfsvoering geschaad. Andersom geldt dat de toekomstige woningen en het buurtpark geen overlast ondervinden van enige bedrijvigheid. Er is dus sprake van een goede woon\- en leefomgeving.

Het aspect 'milieuzonering' vormt geen belemmering voor de uitvoerbaarheid van dit bestemmingsplan.

#### 4\.5 Luchtkwaliteit

##### 4\.5\.1 Regelgeving

Op 15 november 2007 is de wijziging van de Wet milieubeheer in werking getreden. Deze wet vervangt het 'Besluit luchtkwaliteit 2005' en is Ã©Ã©n van de maatregelen die de overheid heeft getroffen om:

* negatieve effecten op de volksgezondheid als gevolg van te hoge niveaus van luchtverontreiniging aan te pakken.

* mogelijkheden voor ruimtelijke ontwikkeling te creÃ«ren ondanks de overschrijdingen van de Europese grenswaarden voor luchtkwaliteit.

De paragraaf luchtkwaliteit in de Wet milieubeheer voorziet onder meer in een gebiedsgerichte aanpak van de luchtkwaliteit via het Nationaal Samenwerkingsprogramma Luchtkwaliteit (NSL). De programma\-aanpak zorgt voor een flexibele koppeling tussen ruimtelijke activiteiten en milieugevolgen. Van bepaalde projecten met getalsmatige grenzen is vastgesteld dat deze 'niet in betekenende mate' (NIBM) bijdragen aan de luchtverontreiniging. Deze mogen zonder toetsing aan de grenswaarden voor luchtkwaliteit uitgevoerd worden. Luchtkwaliteitseisen vormen onder de nieuwe 'Wet luchtkwaliteit' geen belemmering voor ruimtelijke ontwikkeling als:

* er geen sprake is van een feitelijke of dreigende overschrijding van een grenswaarde.

* een project, al dan niet per saldo, niet tot een verslechtering van de luchtkwaliteit leidt.

* een project 'niet in betekenende mate' bijdraagt aan de luchtverontreiniging (meer dan 3Â % ten opzichte van de grenswaarde). Het gaat hier bijvoorbeeld om woningbouwlocaties met Ã©Ã©n ontsluitingsweg en niet meer dan 1\.500 nieuwe woningen, dan wel, in geval van twee ontsluitingswegen met een gelijkmatige verkeersverdeling, netto niet meer dan 3\.000 woningen.

* een project is opgenomen in een regionaal programma van maatregelen of in het NSL, dat in werking is getreden nadat de EU in april 2009 derogatie heeft verleend.

Als aannemelijk kan worden gemaakt dat aan Ã©Ã©n of meerdere van de bovengenoemde criteria wordt voldaan, kan het project zonder toetsing aan de gestelde grenswaarden voor luchtkwaliteit worden uitgevoerd.

In de MinisteriÃ«le regeling 'niet in betekenende mate bijdragen' zijn voor verschillende categorieÃ«n van projecten grenzen gesteld aan de projectomvang, waaronder een project met zekerheid NIBM bijdraagt aan de concentraties luchtverontreinigende stoffen in de buitenlucht.

Gevoelige bestemmingen als scholen, kinderdagverblijven, bejaarden\- en zorgtehuizen genieten op grond van het Besluit gevoelige bestemmingen (luchtkwaliteitseisen) extra bescherming: substantiÃ«le uitbreiding of nieuwvestiging binnen 50 m van een provinciale weg of 300 m van een rijksweg is alleen toegestaan als de concentraties luchtvervuilende stoffen zich onder de grenswaarden bevinden, waardoor geen onacceptabele gezondheidsrisico's optreden. De zones worden afgemeten vanaf de rand van de weg. In de context van dit besluit worden ziekenhuizen, woningen en sportaccommodaties dus niet als gevoelige bestemming gezien.

##### 4\.5\.2 Doorvertaling bestemmingsplan

In de regeling NIBM is aangegeven dat een woningbouwlocatie met maximaal 1\.500 woningen aan Ã©Ã©n ontsluitingsweg is aan te merken als een ontwikkeling die niet in betekende mate bijdraagt aan de verslechtering van de luchtkwaliteit. De ontwikkeling van maximaal 16 nieuwe woningen in dit bestemmingsplan valt dus binnen de NIBM\-regeling. Vandaar dat onderzoek op grond van de Wet luchtkwaliteit niet noodzakelijk is.

Het aspect 'luchtkwaliteit' vormt geen belemmering voor de uitvoerbaarheid van dit bestemmingsplan.

#### 4\.6 Geur

##### 4\.6\.1 Regelgeving

*Wet geurhinder en veehouderij*De Wet geurhinder en veehouderij (Wgv) bevat het beoordelingskader voor geurhinder van veehouderijen die vergunningsplichtig zijn op basis van de Wet milieubeheer (Wm). Het beoordelingskader is als volgt:

* voor diercategorieÃ«n waarvan de geuremissie per dier is vastgesteld (in de Regeling geurhinder en veehouderij (Rgv)) geldt een maximale geurbelasting) op een geurgevoelig object;

* voor andere diercategorieÃ«n geldt een minimale afstand van de dierenverblijven ten opzichte van geurgevoelige objecten.

Daarbij wordt onderscheid gemaakt tussen concentratiegebieden (conform Reconstructiewet) en niet\-concentratiegebieden en tussen situaties binnen de bebouwde kom en buiten de bebouwde kom. De wet beschrijft in artikel 3 de maximale norm voor geurbelasting van een veehouderij ten opzichte van een gevoelig object in vier situaties, zie onderstaande tabel.

| Â | Â | *Concentratiegebied*   Â | *Niet\-concentratiegebied*   Â |

| --- | --- | --- | --- |

| *Binnen bebouwde kom*   Â | diercategorieÃ«n Rgv   Â | maximaal 3 ouE/mÂ³    Â | maximaal 2 ouE/mÂ³   Â |

| Â | andere diercategorieÃ«n    Â | minimaal 100 m t.o.v. geurgevoelig object   Â | minimaal 100 m t.o.v. geurgevoelig object   Â |

| *Buiten bebouwde kom*   Â | diercategorieÃ«n Rgv   Â | maximaal 14 ouE/mÂ³   Â | maximaal 8 ouE/mÂ³    Â |

| Â | andere diercategorieÃ«n    Â | minimaal 50 m t.o.v. geurgevoelig object   Â | minimaal 50 m t.o.v. geurgevoelig object   Â |

*Geurnormen Wgv*

De Wgv biedt gemeenten de mogelijkheid om afwijkende geurnormen vast te stellen voor (delen van) het grondgebied. Op deze wijze kan de gemeente een geurhinderbeleid vaststellen dat is afgestemd op de plaatselijke situatie.

*Regeling geurhinder en veehouderij*

In de Regeling geurhinder en veehouderij (Rgv) is de wijze vastgelegd waarop:

* de geurbelasting wordt bepaald;

* de afstand tussen veehouderij en geurgevoelig object) wordt gemeten.

*Activiteitenbesluit*Per 1 januari 2013 zijn agrarische activiteiten onder de werkingssfeer van het Activiteitenbesluit gebracht. In het Activiteitenbesluit zijn voor alle agrarische activiteiten, waaronder akkerbouwbedrijven en veehouderijen, eisen opgenomen. Voor de veehouderijen is aangesloten bij de systematiek uit de Wgv, dat wil zeggen dat in bepaalde gevallen een maximaal toegestane geurbelastingen geldt (diercategorieÃ«n waarvoor een geuremissiefactor is vastgesteld, bijvoorbeeld varkens en pluimvee) en in andere gevallen vaste afstandseisen gelden (diercategorieÃ«n waarvoor geen geuremissiefactor is vastgesteld, waaronder melkrundvee).

*Geur bij niet\-agrarische bedrijven*

Het voorkomen van (nieuwe) geurhinder is het algemene uitgangspunt in het rijksbeleid. Dit uitgangspunt is uitgewerkt in het landelijk informatiedocument âHandleiding Geur Industrieâ en beschrijft de methodiek voor de bepaling van het aanvaardbaar hinderniveau voor geur ten gevolge van bedrijfsmatige activiteiten. Vanwege het lokale aspect van geurhinder is de hoogte van het aanvaardbaar hinderniveau niet landelijk vastgelegd. Het bevoegd gezag moet daar een eigen afweging in maken. De provincie Gelderland heeft deze afweging uitgewerkt in de âBeleidsregels geur bedrijven (niet\-veehouderijen) Gelderland 2017â voor de industriÃ«le bedrijven waarvoor de provincie het bevoegde gezag is. Daarin is het aanvaardbaar geurhinderniveau vertaald naar streef\-, richt\- en grenswaarden. De streefwaarde is de waarde waaronder geen sprake is van hinder. De grenswaarde is de waarde waarboven sprake is van ernstige hinder. Over het algemeen wordt een geurcontour die ligt tussen streef\- en grenswaarde als aanvaardbaar geurhinderniveau vastgesteld en vastgelegd in de milieuvergunning voor een industrieel geurrelevant bedrijf.

##### 4\.6\.2 Doorvertaling bestemmingsplan

Er is geen sprake van agrarische bedrijven in de directe omgeving van het plangebied, met een geurcontour die (deels) over het plangebied ligt. Bovendien zijn tussen de omliggende agrarische bedrijven en het plangebied andere gevoelige (woon)bestemmingen gelegen, die maatgevend zijn voor de bedrijfsvoering van de betreffende agrarische bedrijven.

Het aspect 'geurhinder' vormt geen belemmering voor de uitvoerbaarheid van dit bestemmingsplan.

#### 4\.7 Externe veiligheid

##### 4\.7\.1 Regelgeving

Externe veiligheid gaat over het beheersen van de risico's die ontstaan voor de omgeving bij het gebruik, de opslag en het vervoer van gevaarlijke stoffen als vuurwerk, lpg en munitie over weg, water en spoor en door buisleidingen. Het beleid rondom externe veiligheid is vastgelegd in circulaires, regelingen, AMvB's en wetten.

In Nederland worden twee maten gehanteerd voor externe veiligheidsrisico's, namelijk het plaatsgebonden risico en het groepsrisico. Bij het *plaatsgebonden risico (PR)* gaat het om de kans per jaar dat een denkbeeldig persoon overlijdt als rechtstreeks gevolg van een ongeval met gevaarlijke stoffen als deze persoon zich onafgebroken en onbeschermd in de nabijheid van een risicovolle inrichting of transportas bevindt. Het plaatsgebonden risico wordt weergegeven als een contour rondom de risicovolle inrichting of de transportas.

Het *groepsrisico (GR)* is de cumulatieve kans dat een (werkelijk) aanwezige groep van 10, 100 of 1\.000Â personen overlijdt als rechtstreeks gevolg van een ongeval met gevaarlijke stoffen. Het groepsrisico moet verantwoord worden voor het gebied waarbinnen zich de gevolgen van een incident met gevaarlijke stoffen voordoen. Dit is de zogenaamde 1Â %\-letaliteitsgrens; de afstand vanaf een risicobedrijf waarop nog slechts 1 % van de blootgestelde mensen in de omgeving overlijdt bij een ongeval op het risicobedrijf (invloedsgebied).

Het Besluit externe veiligheid inrichtingen (Bevi) legt veiligheidsnormen op aan bedrijven die een risico vormen voor personen buiten het bedrijfsterrein, bijvoorbeeld rondom chemische fabrieken, LPG\-tankstations en spoorwegemplacementen waar goederentreinen met gevaarlijke stoffen rangeren. Deze bedrijven verrichten soms risicovolle activiteiten dichtbij woningen, kantoren, ziekenhuizen, scholen of winkels. Het besluit verplicht gemeenten en provincies wettelijk vanaf de inwerkingtreding van het besluit bij het verlenen van milieuvergunningen en het maken van ruimtelijke plannen met externe veiligheid rekening te houden. Het gaat daarbij niet alleen om het oprichten van of veranderen van inrichtingen of projecteren van nieuwe bestemmingen. Ook bij het vaststellen of herzien van een bestemmingsplan moet de externe veiligheid worden beoordeeld.

In het Besluit externe veiligheid buisleidingen (Bevb) is geregeld hoe een gemeente moet omgaan me risicoâs langs relevante buisleidingen. De hogedruk gasleidingen van Gasunie zijn het meest relevant. De risicoâs worden vooral bepaald door de maximale druk en diameter van de leiding, maar ook door getroffen maatregelen.

De Wet basisnet voorziet in een wijziging van de Wet vervoer gevaarlijke stoffen ('Wvgs') ter verankering van een landelijk basisnet voor het vervoer van gevaarlijke stoffen. Het basisnet is een samenstel van wegen, binnenwateren en hoofdspoorwegen waaraan een bepaalde risicoruimte voor het vervoer van gevaarlijke stoffen wordt toegekend. Als deze risicoruimte, de zogenaamde risicoplafonds, door een groei van het vervoer van gevaarlijke stoffen wordt overschreden of dreigt te worden overschreden, moet de minister maatregelen nemen. De risicoplafonds moeten daarnaast in acht worden genomen bij het toestaan van nieuwe ruimtelijke ontwikkelingen in de omgeving van basisnetroutes. Op deze manier kan de veiligheid langs de transportroutes voor gevaarlijke stoffen in toenemende mate worden gegarandeerd. Gelijktijdig met de Wet Basisnet zijn ook andere regelingen in werking getreden zoals de wijziging van het Besluit vervoer gevaarlijke stoffen (Bvgs), de Regeling basisnet en het Besluit externe veiligheid transportroutes (Bevt). In het Besluit externe veiligheid transportroutes (Bevt) is een aandachtsgebied gedefinieerd waarbinnen het groepsrisico verantwoord moet worden (200 m). Buiten deze zone hoeft in het invloedsgebied alleen ingegaan te worden op de bestrijdbaarheid en zelfredzaamheid (beperkte verantwoording).

##### 4\.7\.2 Doorvertaling bestemmingsplan

Op navolgende afbeelding is een uitsnede weergegeven van de provinciale risicokaart. Hierop is informatie weergegeven ten aanzien van inrichtingen met gevaarlijke stoffen, transportroutes en buisleidingen:

![afbeelding "i_NL.IMRO.0209.BPRuyterparkWeurt-vadf_0010.jpg"](i_NL.IMRO.0209.BPRuyterparkWeurt-vadf_0010.jpg)

*Uitsnede risicokaart met globale aanduiding plangebied (blauwe omkadering)*

*Inrichtingen c.q. bedrijven*In de directe omgeving van het plangebied zijn geen relevante risicovolle inrichtingen of bedrijven aanwezig. Het plangebied is niet gelegen binnen het invloedsgebied van een inrichting of bedrijf.

*Vervoer van gevaarlijke stoffen*Het transport van gevaarlijke stoffen over de Waal en het Maas\-Waalkanaal is gelet op de ruime afstand tot het plangebied niet relevant. Beide vaarwegen zijn conform het Basisnet water zwarte vaarwegen (belangrijke vaarwegen) en hiervoor geldt dat de 10\-6 plaatsgebonden risicocontour niet buiten de waterlijn komt. Het plasbrandaandachtsgebied ligt op 25 m langs beide vaarwegen. Deze zones zijn eveneens buiten het plangebied gelegen.

*Vervoer van gevaarlijke stoffen door een buisleiding*Het plangebied is niet gelegen in de directe nabijheid van aardgastransportleidingen.

*Bestrijdbaarheid van de omvang van een ramp of zwaar ongeval*

Bij een calamiteit, waarbij toxische stoffen (kunnen) vrijkomen, zal de brandweer inzetten op het beperken of voorkomen van effecten. Deze inzet zal voornamelijk plaatsvinden bij de bron. De brandweer richt zich dan niet direct op het bestrijden van effecten in of nabij het plangebied. De mogelijkheden voor bestrijdbaarheid worden daarom niet verder in beschouwing genomen.

*Mogelijkheden tot zelfredzaamheid*Bij een calamiteit, waarbij toxische stoffen (kunnen) vrijkomen, is het belangrijk dat de aanwezigen in het plangebied worden geÃ¯nformeerd hoe te handelen bij dat incident. Hiervoor wordt gebruik gemaakt van de zogenaamde waarschuwings\- en alarmeringspalen (WAS\-palen) of NL\-alert. Bij het genoemde incidentscenario is het advies om te schuilen in een gebouw en de ramen, deuren en ventilatieopeningen te sluiten. In het plangebied zijn voldoende mogelijkheden aanwezig om dit advies tijdig op te volgen.

Gelet op de hiervoor genoemde overwegingen zijn er voldoende mogelijkheden voor de zelfredzaamheid en bestrijdbaarheid bij een zwaar ongeval. Dit betekent dat geen nadere eisen aan het plan gesteld hoeven te worden in het kader van het aspect externe veiligheid.

Het aspect 'externe veiligheid' vormt geen belemmering voor de uitvoerbaarheid van dit bestemmingsplan.

#### 4\.8 Waterhuishouding

**Wettelijk kader**

In het Besluit ruimtelijke ordening (Bro) is het uitvoeren van een watertoets juridisch verplicht bij bestemmingsplannen, inpassingsplannen en projectbesluiten. Voor overige plannen, zoals een structuurvisie, wordt een watertoets uitgevoerd op basis van de afspraken uit het Nationaal Bestuursakkoord Water. Het Bro regelt onder meer de verplichte waterparagraaf in de plantoelichting (art 3\.1\.6 Bro) en het vooroverleg met de waterbeheerder (art 3\.1\.1 Bro).

**Watertoets**

De watertoets is bedoeld om ruimtelijke plannen en besluiten meer waterbestendig te maken. Dit wordt bereikt door waterbelangen van gemeente, waterschap en eventueel andere waterbeheerders vroegtijdig en expliciet mee te nemen in de planvorming. In het ruimtelijk plan moet voldoende rekening zijn gehouden met de waterhuishouding en waterhuishoudkundige voorzieningen.

**Waterparagraaf**

De waterparagraaf beschrijft hoe rekening is gehouden met de eventuele gevolgen van het ruimtelijk plan voor de waterhuishouding en andersom. Onderdeel hiervan is een beschrijving van beleidsuitgangspunten en regelgeving, waterhuishoudkundige situatie en \-opgaven, meest geschikte oplossingen (motiveren) en de ruimtelijke consequenties daarvan. Indien aan de orde is tevens het advies van het waterschap in de waterparagraaf verwerkt.

##### 4\.8\.1 Relevant beleid en regelgeving

**Nationaal en provinciaal**

De Rijksoverheid is verantwoordelijk voor het nationale beleid en landelijke maatregelen op het gebied van de waterhuishouding. De provincie is verantwoordelijk voor de vertaling van het nationale waterbeleid naar regionale maatregelen.

**Waterschap Rivierenland**

De gemeente valt binnen het beheersgebied van Waterschap Rivierenland. Het Waterschap geeft in het kader van de Waterwet vergunningen af voor lozingen op oppervlaktewater (Waterwet art 6\.2\). Ook verstrekt het waterschap ontheffingen/vergunningen voor activiteiten in en nabij watergangen en waterkeringen. Daarnaast verzorgt het waterschap het onderhoud van A\-watergangen en draagt zorg voor het zuiveren van afvalwater (Waterwet art. 6\.4\).

Het beleid en de regelgeving van het waterschap is beschreven in:

* Waterbeheerprogramma 2016 \- 2021 'Koers houden en kansen benutten';

* Nota riolering 'Samen door Ã©Ã©n buis' (2019\) en;

* Keur voor waterkeringen en wateren;

**Gemeente Beuningen**

Het gemeentelijk waterbeleid is gericht op het voorkomen, beperken of tot een aanvaardbaar risico terugbrengen van wateroverlast en schade aan milieu en volksgezondheid. Het Gemeentelijk Riool\- en Waterplan (GRWP 2018\-2022\) beschrijft de gemeentelijke zorgplicht voor afvalwater, hemelwater en grondwater. In het kader van de watertoets wordt een vertaalslag gemaakt naar de concrete plansituatie.

*Zorgplicht afvalwater*

De gemeente heeft voor zover doelmatig een zorgplicht voor de inzameling en transport van stedelijk afvalwater dat binnen de gemeente vrijkomt (zie Wmb art 10\.33\)

*Zorgplicht hemelwater*

Perceeleigenaren dienen hemelwater in eerste instantie op eigen terrein te verwerken of op oppervlaktewater te lozen. Als dit redelijkerwijs niet mogelijk is draagt de gemeente zorg voor de doelmatige inzameling en verwerking van afvloeiend hemelwater (Waterwet art 3\.5\).

*Zorgplicht grondwater*

In eerste instantie zijn perceeleigenaren zelf verantwoordelijk voor het treffen van maatregelen op eigen terrein om structurele nadelige gevolgen van grondwater voor de aan de grond gegeven bestemming te voorkomen of beperken. De gemeente heeft een zorgplicht bij het treffen van maatregelen in openbaar gebied, voor zover doelmatig en geen verantwoordelijkheid van provincie of waterschap (Waterwet art 3\.6\).

##### 4\.8\.2 Beschrijving watersysteem

Het plangebied is gelegen midden in het stedelijk gebied van Weurt en grenst aan de De Ruyterstraat, de Bevrijdingstraat en de Theodorus Repkesstraat.

Tot en met 2016 was op het plangebied een school aanwezig. De school en het bijhorende schoolplein zijn verwijderd om op deze locatie nieuwe ontwikkelingen mogelijk te maken. Het verharde oppervlak van de school en het bijhorende schoolplein besloeg ruim 2\.900 m2.

*Grondwatersysteem*

Het plangebied heeft een maaiveldhoogte van circa 9,25 m boven NAP (AHN3\). Uit metingen van het dichtstbijzijnde gemeentelijke grondwatermeetpunt, ter hoogte van T. van Heereveldstraat 42 in Weurt, blijkt dat de grondwaterstanden in de afgelopen 5 jaar varieren tussen 6,42 en 8,21 m boven NAP. De hoogste grondwaterstanden liggen daarmee ongeveer Ã©Ã©n meter onder maaiveld.

*Oppervlaktewater*

Het plangebied ligt in peilbesluitgebied Bloemers (BLM001\) en is onderdeel van het beheersgebied van waterschap Rivierenland. Peilgebied Bloemers heeft een zomerpeil van NAP \+ 7,30 m en winterpeil van NAP \+7,20 m. In het plangebied zelf is geen oppervlakte water aanwezig.

*Hemelwatersysteem*

Binnen het plangebied zelf is in de bestaande situatie geen sprake van gescheiden afvoer van hemelwater en afvalwater. Het dichtstbijzijnde hemelwaterriool is gelegen in de Bevrijdingsstraat, ten zuiden van de het kruispunt met de Theodorus Repkesstraat.

*Afvalwatersysteem*

In het plangebied zelf is geen riolering aanwezig. In aanliggende straten ligt een gemengd rioolstelsel (vrij verval). Dit vrijverval stelsel voert af in zuidelijke richting aan de RWZI in Weurt.

##### 4\.8\.3 Doorvertaling bestemmingsplan

Voor de beoogde ontwikkeling is een waterhuishoudkundig plan opgesteld. Dit plan is als bijlage 2 bij de toelichting gevoegd.

In de toekomstige situatie wordt slechts een gedeelte van het plangebied bebouwd. Naast de geplande bebouwing in de vorm van een appartementencomplex, worden binnen het plangebied ook parkeergelegenheid en een buurtpark gerealiseerd. Het totale afvoerende verharde oppervlak binnen het plangebied neemt daarmee af van 2\.900 m2 in de oorspronkelijke situatie tot ongeveer 1\.200 m2 in nieuwe situatie. Er is daarom geen verplichting tot realisatie van extra waterberging.

*Hemelwaterafvoer*Het waterhuishoudkundig plan stelt dat op basis van de regionale bodemopbouw er niet voldoende mogelijkheden zijn voor de infiltratie van regenwater op het eigen perceel. Daarom worden de verharding en het dakoppervlak gekoppeld aan het bestaande hemelwaterstelsel dat in de Bevrijdingstraat aanwezig is. Hier is nog voldoende capaciteit voor aanwezig.

*Wateroverlast*

Om wateroverlast te voorkomen is aanbevolen om een bouwpeil van 0,3 m boven de hoogte van de omliggende wegen te hanteren. Op basis van de huidige gegevens komt dit neer op 9,5 m NAP, dit betekent dat het terrein ter plaatse van de bebouwing 0 tot 10 centimeter hoger zou komen te liggen dan in de oude situatie. Â Enige wateroverlast in het park, bij (zeer) hevige regenval kan voorkomen als dit terrein niet wordt opgehoogd. Gezien de aanwezige bebouwing om het park heen, is ophoging hier niet wenselijk. Ophoging zou namelijk tot versnelde afvoer van het regenwater leiden, wat enige invloed kan hebben op omliggende bestaande bebouwing en tuinen.

*Afvalwater*

Het nieuwe appartementencomplex wordt aangesloten op de bestaande riolering, zodat het afvalwater wordt afgevoerd naar het RWZI. Vanwege de beperkte omvang van het project, namelijk 16 appartementen, is geen sprake van een significante toename van de belasting van het aanwezige rioolstelsel. In de oude situatie werd op het gemengd stelsel ook hemelwater afgevoerd, waardoor er voldoende capaciteit aanwezig is. Wel moet het nieuw verwachte volume aan afvalwater aangepast worden in het rioleringsplan.

*Conclusie*

Het aspect 'waterhuishouding' vormt geen belemmering voor de uitvoerbaarheid van dit bestemmingsplan.

#### 4\.9 Ecologie

##### 4\.9\.1 Regelgeving

De Wet natuurbescherming kent drie algemene beschermingsregimes waarin de voorschriften van de Vogelrichtlijn, Habitatrichtlijn en twee verdragen (Bern en Bonn) zijn geÃ¯mplementeerd en waarin aanvullende voorschriften zijn gesteld voor de dier\- en plantensoorten die niet onder die specifieke voorschriften vallen, maar wel bescherming behoeven. In hoofdstuk 3 van de Wnb zijn de beschermingsregimes in drie aparte paragrafen neergelegd. Per beschermingsregime is bepaald welke verboden er gelden en onder welke voorwaarden ontheffing of vrijstelling kan worden verleend door het bevoegd gezag. Het gaat om de volgende beschermingsregimes:

* 1\. Vogels (paragraaf 3\.1\): alle vogels in de zin van de Vogelrichtlijn;

* 2\. Dieren en planten (paragraaf 3\.2\): alle dieren en planten, genoemd in de bijlagen bij de Habitatrichtlijn en de verdragen van Bern en Bonn;

* 3\. Overige soorten (paragraaf 3\.3\): soorten genoemd in de bijlage bij de Wnb, die niet onder de reikwijdte van paragraaf 3\.2 vallen.

De verboden en afwijkingsmogelijkheden die zijn opgenomen in de paragrafen 3\.1 en 3\.2, zijn direct overgenomen uit de genoemde richtlijnen en verdragen. Deze bepalingen zijn dus ook uitsluitend van toepassing op de soorten waarvoor dit onmiddellijk voortvloeit uit deze richtlijnen en verdragen. De bepalingen in paragraaf 3\.3 zien op de âoverige soortenâ die zijn genoemd in de bijlagen A en B bij de Wnb. Laatstgenoemde groep is te vergelijken met de Tabel 2\-soorten uit de Flora\- en faunawet.

![afbeelding "i_NL.IMRO.0209.BPRuyterparkWeurt-vadf_0011.png"](i_NL.IMRO.0209.BPRuyterparkWeurt-vadf_0011.png)

*Verbodsbepalingen Wet natuurbescherming*

In de Wet natuurbescherming zijn de bevoegdheden van het rijk (Rijksdienst voor Ondernemend Nederland (RVO)) aan de provincies overgedragen. Zij maken dan de afwegingen voor de vergunningen en ontheffingen. De beschermde status van soorten kan per provincie verschillen. Provincies hebben de bevoegdheid om bij provinciale verordening vrijstelling te verlenen voor nationaal beschermde soorten. Er is dan geen ontheffing nodig voor werkzaamheden.

Onder de Wet natuurbescherming geldt een zorgplicht voor alle in het wild levende dieren. De zorgplicht houdt in dat werkzaamheden, die nadelig kunnen zijn voor dieren en planten, in redelijkheid zo veel mogelijk worden nagelaten of maatregelen genomen om onnodige schade aan dieren en planten te voorkomen.

##### 4\.9\.2 Doorvertaling bestemmingsplan

Het plangebied is in de huidige situatie een onbebouwd grasterrein met een 17\-tal bomen, zonder verdere beplanting. In het beoogde plan blijven de bomen behouden. Vandaar dat geen beschermde of bedreigde planten\- en diersoorten aangetast zullen worden. Bovendien is het plangebied te midden van woongebied gesitueerd, waar veel menselijke activiteiten plaatsvinden. De geschiktheid van het plangebied als leefgebied neemt hierdoor af.

Daarnaast maakt het plangebied geen onderdeel uit van een Natura 2000\-gebied of het Gelders Natuurnetwerk. Het dichtstbijzijnde Natura 2000\-gebied is 'Rijntakken', op een afstand van circa 600 m. Gelet op de afstand tot het gebied, de aard van de werkzaamheden en de beoogde situatie is van externe werking op omliggende Natura 2000\-gebieden geen sprake. Ten aanzien van de stikstofdepositie naar stikstofgevoelige habitattypen binnen Natura 2000\-gebieden is een onderzoek uitgevoerd. De resultaten zijn opgenomen in bijlage 3 bij de toelichting. De berekeningen in het stikstofdepositie onderzoek wijzen uit dat, zowel gedurende de aanleg\- als de gebruiksfase, het projecteffect op de Natura 2000\-gebieden kleiner dan of gelijk is aan 0,00 mol/ha/jaar. De beoogde ontwikkeling zorgt niet voor een significante toename in stikstofdepositie en negatieve effecten kunnen worden uitgesloten.

Het aspect 'ecologie' vormt geen belemmering voor de uitvoerbaarheid van dit bestemmingsplan.

#### 4\.10 Archeologie \& cultuurhistorie

##### 4\.10\.1 Regelgeving

In artikel 3\.1\.6 lid 5 van het Besluit ruimtelijke ordening is bepaald dat in de toelichting van een ruimtelijk plan ten minste een beschrijving wordt opgenomen van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Op 1 juli 2016 is de Erfgoedwet in werking getreden. Met deze wetswijziging is de huidige Monumentenwet 1988 opgesplitst: een gedeelte (dat ziet op de fysieke leefomgeving) zal opgaan in de Omgevingswet, het overige gedeelte is opgenomen in de nieuwe Erfgoedwet. Daarbij is voorzien in overgangsrecht. De bedoeling is dat in de Erfgoedwet een betere integratie met verschillende soorten erfgoed komt. Daarnaast worden de procedures uniformer en daarmee overzichtelijker.

Onderdelen van de Monumentenwet 1988 met betrekking tot de fysieke leefomgeving, worden opgenomen in de Omgevingswet. De aanwijzing van ruimtelijk cultureel erfgoed \- beschermde stads\- en dorpsgezichten en cultuurlandschappen \- en omgang met het cultureel erfgoed in de fysieke leefomgeving, komen in de Omgevingswet terecht en zijn dus niet in de Erfgoedwet geregeld. Hierbij wordt wel als vuistregel gehanteerd: omgang met het erfgoed in de Omgevingswet, duiding van het erfgoed in de Erfgoedwet.

De inwerkingtreding van de Omgevingswet staat gepland voor 2022\. Voor de onderdelen die in de Omgevingswet zullen worden opgenomen is een overgangsregeling in de Erfgoedwet opgenomen voor de tussengelegen periode. De bepalingen uit de Monumentenwet 1988 die naar de Omgevingswet over zullen gaan, blijven van kracht tot de Omgevingswet in werking treedt.

Het Besluit ruimtelijke ordening en de Erfgoedwet schrijven niet voor in welke mate met archeologie rekening moet worden gehouden. De gemeente heeft wat dit betreft beleidsvrijheid en kan het archeologische belang afwegen ten opzichte van andere belangen, de belangen van de burger en van de gemeente.

##### 4\.10\.2 Doorvertaling bestemmingsplan

*Archeologie*Ter plaatse van het plangebied is een verkennend archeologisch onderzoek uitgevoerd. Dit onderzoek is als bijlage 4 bij de toelichting opgenomen.

Op basis van het bureauonderzoek ligt het plangebied in een gebied met oever\- en crevasseafzettingen van de Ressen stroomrug, waarvan de rivier zelf ten noordwesten van het plangebied gelegen heeft. Indien aanwezig, kunnen in de top van de oeverzettingen archeologische resten vanaf het Neolithicum aanwezig zijn, de periode dat de Ressen stroomrug zich heeft kunnen vormen. De top van deze afzettingen bevindt zich op een diepte van minimaal 30 cm \-Mv, direct onder een bouwvoor. Dit blijkt uit verschillende onderzoeken uit de omgeving. Er geldt zodoende een hoge verwachting op resten uit de periode Neolithicum\-Late Middeleeuwen. Van de overige perioden Paleolithicum\-Mesolithicum en de Nieuwe tijd is de verwachting lager. Wat betreft het Paleolithicum\-Mesolithicum zijn theoretisch gezien resten in de top van het oude pleistocene rivierterras te verwachten, dat onder de afzettingen van de Ressen stroomrug begraven ligt. Hierop is de verwachting middelhoog. Resten uit de Nieuwe tijd worden niet verwacht vanwege het ontbreken van bebouwing op historisch\-topografisch kaartmateriaal. Daarop is de verwachting dus laag.

Uit het veldonderzoek blijkt dat de natuurlijke bodemopbouw weinig intact is gebleven. Tijdens het onderzoek is namelijk vastgesteld dat slechts in twee boringen nog restanten van de oorspronkelijke oeverafzettingen aanwezig zijn. Hier reikte de omwerking van de top van de oeverafzettingen tot een diepte van 65\-70 cm. De relevante top, waarin sporen van bodem\- en gleyvorming aanwezig zouden zijn, is niet meer aanwezig. In de overige boringen zijn zelfs helemaal geen oeverafzettingen meer aangetroffen. Deze zijn hier vermoedelijk volledig afgegraven. Er is daar tot een diepte van 95\-135 cm \-Mv grind en baksteenpuin gevonden. Archeologisch gezien is er geen sprake meer van intacte oevers. Hiermee is de verwachting op resten voor de periode Neolithicum\-Middeleeuwen naar laag bij te stellen. Voor wat betreft de periode Paleolithicum\-Mesolithicum zijn in de top van het Laagpakket van Wijchen geen aanwijzingen van bodemvorming aanwezig. Dit geldt eveneens voor de onderliggende terrasafzettingen. Tevens ontbreekt een duidelijke cultuurlaag of een ouder vegetatieniveau en er zijn geen archeologische indicatoren gevonden. Op basis van het veldonderzoek is zodoende de hoge archeologische verwachting uit het bureauonderzoek naar laag bij te stellen.

Transect adviseert om het plangebied archeologisch vrij te geven. In het kader van de voorgenomen nieuwbouw zijn geen aanvullende maatregelen nodig.

*Cultuurhistorie*

Op basis van de gemeentelijke cultuurhistorische kenmerkenkaart is het plangebied onderdeel van het gebied dat is aangeduidt als 'oud cultuurland (Vroege Middeleeuwen)'. Het plangebied bevat geen specifiek benoemde cultuurhistorisch vlakken of cultuurhistorisch waardevol plekken, voor dit gebied.

##### 4\.10\.3 Conclusie

De aspecten 'archeologie' en 'cultuurhistorie' vormen geen belemmering voor de vaststelling van dit bestemmingsplan.

#### 4\.11 Leidingen

##### 4\.11\.1 Regelgeving

Planologisch relevante leidingen en hoogspanningsverbindingen moeten worden gewaarborgd. Tevens moet rond dergelijke leidingen rekening worden gehouden met zones waarbinnen mogelijke beperkingen gelden. Planologisch relevante leidingen zijn leidingen waarin de navolgende producten worden vervoerd:

* gas, olie, olieproducten, chemische producten, vaste stoffen/goederen;

* aardgastransportleiding met een diameter groter of gelijk aan 18â;

* defensiebrandstoffen;

* warmte en afvalwater, ruwwater of halffabrikaat voor de drink\- en industriewatervoorziening met een diameter groter of gelijk aan 18â.

##### 4\.11\.2 Doorvertaling bestemmingsplan

In of in de directe omgeving van het plangebied zijn geen hoofdtransportleidingen of persleidingen van water, olie, aardgas, brandstof en/of hoogspanningsverbindingen gelegen, die in het kader van het bestemmingsplan op de verbeelding met bijbehorende bebouwingsvrije zones moeten worden opgenomen.

#### 4\.12 Vormvrije MER\-beoordeling

##### 4\.12\.1 Regelgeving

Op 1 april 2011 is het gewijzigde Besluit milieueffectrapportage in werking getreden. Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit milieueffectrapportage. Concreet betekent dit dat, ook wanneer ontwikkelingen onder de in bijlage D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'.

De consequentie van de nieuwe regeling is dat in elk besluit of plan dat betrekking heeft op activiteiten die voorkomen op de D\-lijst aandacht moet worden besteed aan m.e.r. Het komt er op neer dat voor elk besluit of plan dat betrekking heeft op activiteit(en) die beneden de drempelwaarden vallen uit de D\-lijst, een toets moet worden uitgevoerd of belangrijke nadelige milieugevolgen kunnen worden uitgesloten. Voor deze toets, die dus een nieuw element is in de m.e.r.\-regelgeving, wordt de term vormvrije m.e.r.\-beoordeling gehanteerd. Deze vormvrije m.e.r.\-beoordeling kan tot twee conclusies leiden:

* belangrijke nadelige milieugevolgen zijn uitgesloten: er is geen m.e.r.(\-beoordeling) noodzakelijk;

* belangrijke nadelige gevolgen voor het milieu zijn niet uitgesloten: er moet een m.e.r.\-beoordeling plaatsvinden of er kan direct worden gekozen voor m.e.r.

##### 4\.12\.2 Doorvertaling bestemmingsplan

In bijlage D van het Besluit m.e.r. is een groot aantal activiteiten genoemd waarvoor een m.e.r.\-beoordelingsplicht geldt. EÃ©n van de genoemde activiteiten betreft âde aanleg, wijziging of uitbreiding van een stedelijk ontwikkelingsproject, met inbegrip van de bouw van winkelcentra of parkeerterreinenâ (activiteit D11\.2\). Deze activiteit is m.e.r.\-beoordelingsplichtig indien deze betrekking heeft op een oppervlakte van 100 ha of meer of een aangesloten gebied van 2\.000 of meer woningen omvat of een bedrijfsvloeroppervlakte van 200\.000 m2 of meer.

Omdat het aantal woningen in de toekomstige situatie met maximaal 16 wooneenheden toeneemt, is er geen m.e.r.\-beoordeling conform het Besluit m.e.r. noodzakelijk. Gelet hierop, wordt geconcludeerd dat de drempelwaarden niet worden overschreden, waardoor in onderhavig plan kan worden volstaan met het uitvoeren van een zogenaamde âvormvrije m.e.r.\-beoordelingâ. De in dit hoofdstuk beschreven onderzoeksresultaten voldoen niet alleen aan de onderzoeksverplichting van het Besluit ruimtelijke ordening, maar kunnen ook worden opgevat als de vormvrije m.e.r.\-beoordeling. Daarbij wordt geconcludeerd dat belangrijke nadelige milieugevolgen zijn uitgesloten.

### Hoofdstuk 5 Juridische planbeschrijving

#### 5\.1 Algemeen

Het bestemmingsplan bestaat uit een verbeelding en regels en is voorzien van een toelichting. De regels en verbeelding vormen het juridisch bindende deel, terwijl de toelichting geen juridische binding heeft, maar moet worden beschouwd als handvat voor de uitleg en de onderbouwing van de opgenomen bestemmingen. De regels bevatten het juridische instrumentarium voor het regelen van het gebruik van de gronden, bepalingen omtrent de toegelaten bebouwing, regelingen betreffende het gebruik van aanwezige en/of op te richten bouwwerken. De verbeelding heeft een rol voor toepassing van de regels alsmede de functie van visualisering van de bestemmingen.

In deze paragraaf worden de systematiek van de regels en de wijze waarop de regels gehanteerd moeten worden, uiteengezet. De regels van het plan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen. Voor de systematiek is aangesloten op de SVBP2012, de Wabo en andere bestemmingsplannen van de gemeente Beuningen. Voor het bouwen is verder het Besluit omgevingsrecht (Bor) van belang. In het Bor zijn onder andere regels voor vergunningsvrije bouwwerken opgenomen.

Hieronder wordt de opbouw en dergelijke van de regels kort toegelicht.

##### 5\.1\.1 Inleidende regels

*BegrippenÂ*

In deze bepaling zijn omschrijvingen gegeven van de in het bestemmingsplan gebruikte begrippen. Deze worden opgenomen om interpretatieverschillen te voorkomen. Begripsbepalingen zijn alleen nodig voor begrippen die gebruikt worden in de regels en die tot verwarring kunnen leiden of voor meerdere uitleg vatbaar zijn.

*Wijze van metenÂ*

Om op een eenduidige manier afstanden, oppervlakten en inhoud van gebouwen en/of bouwwerken, geen gebouwen zijnde, te bepalen wordt in de wijze van meten uitleg gegeven wat onder de diverse begrippen wordt verstaan. Ten aanzien van de wijze van meten op de verbeelding geldt steeds dat het hart van een lijn moet worden aangehouden.

##### 5\.1\.2 Bestemmingsregels

In het tweede hoofdstuk komen de bestemmingen aan de orde.

*BestemmingsomschrijvingÂ*

Bevat de omschrijving van de doeleinden die met de bestemming aan de grond worden toegekend. Hierbij gaat het in beginsel om een beschrijving van de aan de grond toegekende functies zoals bedrijven, wonen, centrum etc. De aard van de toegelaten inrichtingen van gronden (bouwwerken en werken, geen bouwwerken zijnde) vloeit dan voort uit de toegelaten functies.

*BouwregelsÂ*

In de bouwregels worden voor alle hoofdgebouwen, bijgebouwen en bouwwerken, geen gebouwen zijnde, de van toepassing zijnde bouwregels gesteld. Waar en met welke maatvoering mag worden gebouwd, wordt hier vastgelegd. Indien mogelijk wordt verwezen naar bouwvlakken en aanduidingen op de verbeelding.

*Afwijken van de bouwregelsÂ*

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde bouwregels.

*Specifieke gebruiksregels*

In de gebruiksregels is het strijdig gebruik opgenomen en aangegeven onder welke voorwaarden niet\-publieksgerichte aan huis verbonden beroeps\- of bedrijfsactiviteiten zijn toegestaan.

*Afwijken van de gebruiksregelsÂ*

In deze bepaling zijn afwijkingsbevoegdheden toegekend aan het bevoegd gezag ten aanzien van bepaalde gebruiksregels.

##### 5\.1\.3 Algemene regels

*Anti\-dubbeltelregelÂ*

Deze bepaling is opgenomen om te voorkomen dat, wanneer volgens een bestemmingsplan bepaalde gebouwen en bouwwerken niet meer dan een bepaald deel van een bouwperceel mogen beslaan, het opengebleven terrein nog eens meetelt bij het toestaan van een ander gebouw of bouwwerk, waaraan een soortgelijke eis wordt gesteld.

*Algemene bouwregelsÂ*

Deze bepaling bevat algemene regels omtrent ondergronds bouwen, ondergeschikte bouwdelen en parkeren.

*Algemene gebruiksregels*

Deze bepaling bevat algemene regels omtrent parkeren.

*Algemene wijzigingsregelsÂ*

In deze bepaling is aan burgemeester en wethouders de bevoegdheid gegeven het plan te wijzigen. Het gaat hier om wijzigingsbevoegdheden met een algemene strekking. De criteria, die bij toepassing van de wijzigingsbevoegdheid in acht moeten worden genomen, zijn aangegeven.

##### 5\.1\.4 Overgangs\- en slotregels

*OvergangsregelsÂ*

Bouwwerken welke op het moment van inwerkingtreding van het bestemmingsplan bestaan (of waarvoor een bouwvergunning is aangevraagd) mogen blijven bestaan, ook al is er strijd met de bouwregels. De overgangsbepaling houdt niet in dat het bestaand, illegaal opgerichte, bouwwerk legaal wordt, noch brengt het met zich mee dat voor een dergelijk bouwwerk alsnog een omgevingsvergunning voor de activiteit bouwen kan worden verleend. Burgemeester en wethouders kunnen in beginsel dus nog gewoon gebruik maken van hun handhavingsbevoegdheid. Het gebruik van de grond en opstallen, dat afwijkt van de regels op het moment van inwerkingtreding van het plan, mag eveneens worden voortgezet.

*Slotregel*

Dit artikel geeft aan op welke manier de regels kunnen worden aangehaald.

#### 5\.2 Bestemmingen

Het bestemmingsplan kent twee bestemmingen en twee dubbelbestemmingen:

**Groen**De gronden ten westen van het appartementengebouw en ter plaatse van het buurtpark zijn voorzien van de bestemming 'Groen'. Deze gronden zijn onder andere bestemd voor wandelpaden en een hondenuitlaatplaats, welke in het buurtpark gerealiseerd worden.

**Wonen**

Het beoogde levensloopbestendige appartementencomplex is voorzien van de bestemming 'Wonen'. De bestemmingsregeling sluit aan bij de standaardregeling in de gemeente Beuningen. Ter plaatse zijn de gronden bestemd voor de bouw van gestapelde woningen. Het maximum aantal wooneenheden is op de verbeelding weergegeven en mag niet meer dan 16 bedragen.

**Waarde \- Archeologie 2 en 3**

De gemeente Beuningen heeft een archeologische verwachtingenkaart laten vervaardigen, deze is samen met de beleidsnota archeologie vastgesteld door de gemeenteraad op 9 november 2010\.

Het archeologisch beleid is vertaald in 4 dubbelbestemmingen, 'Waarde \- Archeologie 1, 2 en 3' en 'Waarde \- Archeologisch rijksmonument'. In tegenstelling tot de dubbelbestemmingen 'Waarde \- Archeologie 1 t/m 3' is er in de dubbelbestemming 'Waarde \- Archeologisch Rijksmonument' geen inhoudelijke bestemmingsregeling opgenomen. Voor archeologische rijksmonumenten geldt namelijk op grond van de Erfgoedwet dat de Minister het bevoegd gezag is, en dat voor werkzaamheden binnen het rijksmonument bij de Minister een vergunning aangevraagd dient te worden. Een regeling in de beheersverordening zou derhalve dubbelop zijn.

De gebieden met een hoge archeologische verwachtingswaarde, bekende vindplaatsen, oude woongronden en historische boerderijlocaties, evenals een zonering van 50 m rondom monumenten, zijn op de verbeelding opgenomen middels de dubbelbestemming 'Waarde \- Archeologie 2'.

Voor bodemingrepen met een diepte van meer dan 0,3Â m beneden maaiveld, wordt bij een omvang van meer dan 100Â mÂ² nader archeologisch onderzoek verplicht gesteld.

De keuze voor 0,3Â m is gebaseerd op de gemiddelde verstoringsdiepte in Nederland, ook wel de bouwvoor genoemd. Deze keuze wordt onderbouwd door een uitspraak van de Raad van State van 23Â mei 2007: *'Voorts is aannemelijk dat bij het vergraven en het afgraven van de bodem dieper dan 30*

*cm de in de bodem archeologische waarden onherstelbaar kunnen worden beschadigd'*.

In sommige gevallen is het vanuit praktisch oogpunt niet gewenst om een archeologisch onderzoek te eisen. Dit levert slechts administratieve lasten voor zowel de verstoorder als het bevoegd gezag op, terwijl de archeologische winst minimaal is. Dit geldt in situaties waarvan het zeer aannemelijk is dat de bodem geroerd is en de kans op archeologische vondsten minimaal. Dit betreft:

* voortzetting van normaal agrarisch gebruik zoals ploegen, zaai\- en oogstklaar maken, vervangen van bestaande drainage, aanbrengen van teeltondersteunende voorzieningen en vervangen van boomgaarden;

* omgevingsvergunningen voor het bouwen waarbij het nieuw te bouwen bouwwerk zich bevindt op de bestaande fundering of ten hoogste 2,5 m hierbuiten;

* vervangen of beheren van riolering, kabels, leidingen of bestratingen.

Voor gronden aangeduid met de dubbelbestemming 'Waarde \- archeologie 2' geldt in geval van bovenstaande situaties een vrijstelling voor archeologisch onderzoek.

De gebieden met een middelhoge en lage archeologische verwachtingswaarde, zijn op de verbeelding opgenomen middels de dubbelbestemming 'Waarde \- Archeologie 3'.

Voor bodemingrepen met een diepte van meer dan 0,3Â m beneden maaiveld, wordt bij een omvang van meer dan 2000Â mÂ² nader archeologisch onderzoek verplicht gesteld.

### Hoofdstuk 6 Uitvoerbaarheid

#### 6\.1 Economische uitvoerbaarheid

De Wet ruimtelijke ordening maakt het vaststellen van een exploitatieplan verplicht voor een aantal bouwactiviteiten wanneer de bouw planologisch mogelijk wordt gemaakt in een bestemmingsplan of een projectafwijkingsbesluit. De bouwplannen waarbij een exploitatieplan verplicht is staan in artikel 6\.2\.1 van het Besluit ruimtelijke ordening (Bro):

* de bouw van Ã©Ã©n of meer woningen;

* de bouw van Ã©Ã©n of meer andere hoofdgebouwen;

* de uitbreiding van een hoofdgebouw met tenminste 1\.000 mÂ² of met Ã©Ã©n of meer woningen;

* de verbouwing van Ã©Ã©n of meer aangesloten gebouwen die voor andere doeleinden in gebruik of ingericht waren, voor woondoeleinden, mits ten minste 10 woningen worden gerealiseerd;

* de verbouwing van Ã©Ã©n of meer aaneengesloten gebouwen die voor andere doeleinden in gebruik of ingericht waren, voor detailhandel, dienstverlening, kantoor of horecadoeleinden, mits de cumulatieve oppervlakte van de nieuwe functies ten minste 1\.000 mÂ² bedraagt;

* de bouw van kassen met een oppervlakte van ten minste 1\.000 mÂ².

Bovendien is een exploitatieplan nodig als locatie\-eisen gesteld moeten worden en/of het bepalen van een tijdvak of fasering noodzakelijk is.

Alle kosten die gemaakt moet worden het opstellen van een bestemmingplan zijn voor rekening van de initiatiefnemers. Hiervoor is een overeenkomst afgesloten, waarin ook de afwikkeling van eventuele verzoeken tot tegemoetkoming in planschade is geregeld. Daarmee is de financiÃ«le haalbaarheid voor de gemeente afdoende geregeld.

#### 6\.2 Overleg

In het Besluit ruimtelijke ordening (Bro) staat dat de gemeente bij de voorbereiding van een ruimtelijke ontwikkeling overleg moet plegen met de besturen van betrokken gemeenten en waterschappen en met die diensten van provincie en Rijk, die betrokken zijn bij de zorg voor ruimtelijke ordening of belast zijn met de behartiging van belangen welke in het plan in het geding zijn.

In het kader van het vooroverleg is het plan voorgelegd aan de volgende partijen:

* Provincie Gelderland

* Waterschap Rivierenland.

#### 6\.3 Maatschappelijke haalbaarheid

*Zienswijzen*

Het ontwerpbestemmingsplan heeft van dinsdag 13 april 2021 tot en met maandag 24 mei 2021 voor iedereen ter inzage gelegen. Er is binnen deze termijn Ã©Ã©n zienswijze ingediend en deze is door de gemeente van antwoord is voorzien, zie bijlage 5. De zienswijze heeft niet geleid tot een aanpassing van het bestemmingsplan.