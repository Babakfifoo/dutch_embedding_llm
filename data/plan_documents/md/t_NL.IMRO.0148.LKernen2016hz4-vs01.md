xml version\="1\.0" encoding\="UTF\-8"?

4e herziening bestemmingsplan Kernen gemeente Dalfsen 2016, Kanaalpark: Toelichting

direct naar inhoud van Toelichting

4e herziening bestemmingsplan Kernen gemeente Dalfsen 2016, Kanaalpark

======================================================================

Toelichting

-----------

| Plan: | 4e herziening bestemmingsplan Kernen gemeente Dalfsen 2016, Kanaalpark |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0148\.LKernen2016hz4\-vs01 |

* Toelichting

* Bijlagen bij Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Algemeen

+ 1\.2 Aanleiding

+ 1\.3 Plangebied

+ 1\.4 De bij het plan behorende stukken

+ 1\.5 Geldend bestemmingsplan

+ 1\.6 Opbouw toelichting

* Hoofdstuk 2 Beleid

+ 2\.1 Rijksbeleid

+ 2\.2 Water

+ 2\.3 Natuur

+ 2\.4 Provinciaal beleid

+ 2\.5 Gemeentelijk beleid

* Hoofdstuk 3 Onderzoek

+ 3\.1 Beschrijving van de huidige situatie

+ 3\.2 Onderzoeken

* Hoofdstuk 4 Planbeschrijving

+ 4\.1 Algemeen

+ 4\.2 Beschrijving gewenste situatie

* Hoofdstuk 5 Toelichting op de regels

+ 5\.1 Algemeen

+ 5\.2 Verantwoording van de regels

* Hoofdstuk 6 Economische uitvoerbaarheid

* Hoofdstuk 7 Vooroverleg

### Hoofdstuk 1 Inleiding

#### 1\.1 Algemeen

Dit bestemmingsplan "4e herziening bestemmingsplan Kernen gemeente Dalfsen 2016, Kanaalpark" is een herziening van het bestemmingsplan "Chw bestemmingsplan Kernen gemeente Dalfsen 2016" zoals vastgesteld door de raad van de gemeente Dalfsen op 26 juni 2017 en voor zover sindsdien is herzien.

In dit hoofdstuk wordt de aanleiding voor dit nieuwe bestemmingsplan beschreven. Daarnaast worden de ligging en de begrenzing van het plangebied aangegeven. Tot slot wordt het geldende bestemmingsplan beschreven. Deze komt met dit nieuwe bestemmingsplan te vervallen voor het plangebied.

#### 1\.2 Aanleiding

Aan Industriestraat 5 te Lemelerveld bevindt zich de Welkoop. De locatie ligt in de bebouwde kom van Lemelerveld aan het Overijssels kanaal. De huurder van het pand, een franchiser van Welkoop, heeft de huur opgezegd. De betreffende Welkoopvestiging zal zich elders vestigen. Vanaf het moment dat de Welkoop onderneming vertrekt zal het pand leeg komen te staan. Een nieuwe gebruiker voor het enigszins verouderde pand op deze locatie is redelijkerwijs niet te verwachten. Om te voorkomen dat er een structurele leegstand, met als gevolg verpaupering ontstaat, is het gewenst deze inbreidingslocatie te herontwikkelen. Zowel vanuit stedenbouwkundig als functioneel oogpunt is gebleken dat, mede gelet op de overwegende woonfunctie in de omgeving, woningbouw op deze locatie een logische en passende functie betreft. De gewenste ontwikkeling voorziet in:

* de sloop van alle aanwezige bebouwing en sanering van aanwezige verharding op het perceel Industriestraat 5;

* de sloop van de woning aan de Industriestraat 4 en sanering van de aanwezige verharding;

* nieuwbouw van in totaal 12 woningen in twee blokken van drie grondgebonden rijwoningen, Ã©Ã©n kleinschalige appartementengebouw met zes appartementen en de bijbehorende (parkeer)voorzieningen.

De herontwikkeling zorgt voor een verdere versterking van de zone rondom het kanaal. De ontwikkeling sluit tevens aan op de naastgelegen herontwikkellocatie naar woningbouw ('Locatie Jansen / de Kloostertuin').

De 'Notitie inbreidingslocaties' vormt een belangrijk beleidsdocument op grond waarvan medewerking wordt verleend. In de 'Notitie inbreidingslocaties' wordt ingegaan op algemene uitgangspunten voor inbreidingslocaties in de gemeente Dalfsen. Aanleiding was het verzoek vanuit de gemeenteraad om een notitie, waarin transparant wordt beschreven hoe met name procedureel wordt omgegaan met (aanvragen voor) bouwen op inbreidingslocaties. Bij particuliere initiatiefnemers wordt de eis gesteld dat er sprake moet zijn van een ruimtelijk knelpunt, wil het bestuur medewerking verlenen aan inbreiding. In dit geval is sprake van het volgende ruimtelijke knelpunt:

*'Als voor een gebouw (geen woning) geen passende andere bestemming gevonden kan worden*

*en woningbouw kan bijdragen aan de verbetering van de ruimtelijke kwaliteit van de omgeving*

*(leegstand leidt tot verpaupering)'.*

Het plan is in strijd met het geldende bestemmingsplan 'Chw bestemmingsplan Kernen gemeente Dalfsen 2016''. Met een herziening van het bestemmingsplan kan het plan mogelijk worden gemaakt.

Dit bestemmingsplan voorziet in de gewenste juridisch\-planologische kaders voor het initiatief en deze toelichting toont aan dat het plan in overeenstemming is met een goede ruimtelijke ordening en vanuit ruimtelijk en planologisch oogpunt verantwoord is.

Opgemerkt wordt dat een gedeelte van de Industriestraat behoort tot het plangebied. Het voornemen bestaat om deze straat te transformeren van een autoweg naar een fietspad. Het autoverkeer wordt hierbij geheel opgeheven, zo ontstaat er een meer beleefbaar kanaal. Ten oosten van de beoogde woningen zal een nieuwe ontsluitingsweg worden aangelegd tussen de Nijverheidstraat en de Kloosterstraat.

#### 1\.3 Plangebied

Het plangebied bestaat in hoofdzaak uit de percelen Industriestraat 4 en 5\. Zoals aangegeven maakt ook een gedeelte van de Industriestraat deel uit van het plangebied.

In afbeelding 1\.1 is de ligging van het plangebied in Lemelerveld en ten opzichte van de directe omgeving weergegeven.

| afbeelding "i_NL.IMRO.0148.LKernen2016hz4-vs01_0001.png"      Â |

| --- |

| *Afbeelding 1\.1: Ligging van het plangebied in Lemelerveld en ten opzichte van de directe omgeving (Bron: PDOK)*   Â |

#### 1\.4 De bij het plan behorende stukken

Het bestemmingsplan "4e herziening bestemmingsplan Kernen gemeente Dalfsen 2016, Kanaalpark" bestaat uit de volgende stukken:

* toelichting;

* verbeelding met identificatienummer NL.IMRO.0148\.LKernen2016hz4\-vs01;

* regels.

Op de verbeelding zijn de bestemmingen van de in het plan begrepen gronden en bouwwerken aangegeven. Het plan gaat vergezeld van deze toelichting, waarin de aan het plan ten grondslag liggende gedachten, de uitkomsten van het onderzoek en de beschrijving van de planopzet zijn vermeld.

#### 1\.5 Geldend bestemmingsplan

##### 1\.5\.1 Algemeen

Het plangebied bevindt zich binnen de begrenzing van het bestemmingsplan "Chw bestemmingsplan Kernen gemeente Dalfsen 2016". Dit bestemmingsplan is op 26 juni 2017 vastgesteld door de gemeenteraad van de gemeente Dalfsen. In afbeelding 1\.2 is een uitsnede van de verbeelding van het geldende bestemmingsplan opgenomen, het plangebied is hierin aangegeven met de rode omlijning.

| afbeelding "i_NL.IMRO.0148.LKernen2016hz4-vs01_0002.png"      Â |

| --- |

| *Afbeelding 1\.2: Uitsnede verbeelding geldend bestemmingsplan (Bron: gemeente Dalfsen)*   Â |

##### 1\.5\.2 Beschrijving bestemmingen

Op basis van het geldende bestemmingsplan "Chw bestemmingsplan Kernen gemeente Dalfsen 2016" heeft het plangebied de bestemmingen 'Detailhandel', 'Bedrijf \- Nutsvoorziening', 'Wonen', 'Verkeer', 'Groen', 'Water' en 'Waarde \- Archeologie 4'. Hierna worden de verschillende bestemmingen beknopt toegelicht.

*Bestemming 'Detailhandel'*

De voor 'Detailhandel' aangewezen gronden zijn hoofdzakelijk bestemd voor detailhandel met daarbij behorende gebouwen, tuinen, erven en parkeervoorzieningen. In de bouwregels is bepaald dat een gebouw uitsluitend binnen een bouwvlak mag worden gebouwd.

*Bestemming 'Bedrijf \- Nutsvoorziening'*

De voor 'Bedrijf \- Nutsvoorziening' aangewezen gronden zijn hoofdzakelijk bestemd voor het uitoefenen van bedrijfsmatige activiteiten voor het openbaar nut, transformatoren, gasvoorzieningen en andere nutsvoorzieningen. Gebouwen mogen alleen binnen een bouwvlak worden gebouwd.

*Bestemming 'Wonen'*

De voor 'Wonen' aangewezen gronden zijn ondermeer bestemd voor wonen, al dan niet in combinatie met ruimte voor een aanhuisverbonden beroep en/of bed \& breakfast. Een hoofdgebouw mag alleen binnen een bouwvlak worden gebouwd.

*Bestemming 'Verkeer'*

De voor 'Verkeer' aangewezen gronden zijn onder andere bestemd voor wegen, straten en paden, voet\- en rijwielpaden, parkeervoorzieningen, standplaatsen, zonnepanelen en groen\- en speelvoorzieningen. Ter plaatse van het plangebied is het binnen de bestemming 'Verkeer' niet toegestaan om gebouwen te bouwen.

*Bestemming 'Groen'*

De voor 'Groen' aangewezen gronden zijn hoofdzakelijk bestemd voor groenvoorzieningen, fiets\- en voetpaden, speelvoorzieningen, parkeerstroken, water, vijvers, steigers en waterhuishoudkundige voorzieningen. Ter plaatse van het plangebied is het binnen de bestemming 'Groen' niet toegestaan om gebouwen te bouwen. Voor een bouwwerk, geen gebouw zijnde, zonder dak geldt de regel dat de bouwhoogte maximaal 6 m bedraagt.

*Bestemming 'Water'*

De voor 'Water' aangewezen gronden zijn onder andere bestemd voor waterberging, waterhuishoudkundige voorzieningen, waterlopen en scheepvaart. Op de tot 'Water' aangewezen gronden mogen alleen bouwwerken, geen gebouw zijnde, ten behoeve van de bestemming worden gebouwd. Voor bouwwerken, geen gebouwen zijnde, zonder dak geldt een maximale bouwhoogte van 2,5 meter, dan wel de bestaande bouwhoogte indien deze meer bedraagt.

*Dubbelbestemming 'Waarde \- Archeologie 4'*

De voor 'Waarde \- Archeologie 4' aangewezen gronden zijn, behalve voor de andere daar voorkomende bestemming(en), mede bestemd voor doeleinden ter bescherming en vaststelling van archeologische waarden. Archeologisch onderzoek is noodzakelijk bij ontwikkelingen met een oppervlakte van meer dan 500 m2 waarbij sprake is van graafwerkzaamheden dieper dan 50 centimeter.

##### 1\.5\.3 Strijdigheid

De in dit bestemmingsplan besloten ontwikkeling gaat uit van het realiseren van 12 woningen in twee blokken van drie grondgebonden rijwoningen, Ã©Ã©n kleinschalig appartementengebouw met zes appartementen en bijbehorende (parkeer)voorzieningen. De locatie van de woningen ligt grotendeels binnen de bestemmingen 'Detailhandel' en 'Verkeer'. De huidige bouw\- en gebruiksregels bieden niet het juiste juridisch\-planologische kader om de beoogde ontwikkeling mogelijk te maken.

Daarnaast bestaat het voornemen om langs het Overijssel kanaal vlonders te realiseren waar mensen langs het water kunnen verblijven/recreÃ«ren. De huidige gebruiksregels binnen de bestemming 'Water' en 'Verkeer' bieden hiertoe onvoldoende ruimte.

Om voorgenomen ontwikkeling mogelijk te maken is een bestemmingsplanherziening noodzakelijk. In de voorliggende plantoelichting wordt aangetoond dat de ontwikkeling in overeenstemming is met een goede ruimtelijke ordening.

#### 1\.6 Opbouw toelichting

Het beleidskader in algemene zin is opgenomen in hoofdstuk 2. In hoofdstuk 3 wordt ingegaan op alle onderzoeksaspecten. In hoofdstuk 4 wordt ingegaan op de beoogde ontwikkeling. In hoofdstuk 5 wordt een toelichting op de regels gegeven. Een beschouwing over de economische uitvoerbaarheid is beschreven in hoofdstuk 6. De maatschappelijke uitvoerbaarheid komt aan de orde in hoofdstuk 7.

### Hoofdstuk 2 Beleid

#### 2\.1 Rijksbeleid

##### 2\.1\.1 Structuurvisie Infrastructuur en Ruimte

###### 2\.1\.1\.1 Algemeen

Op 13 maart 2012 is de Structuurvisie Infrastructuur en Ruimte (SVIR) van kracht geworden. In het SVIR is de visie van de rijksoverheid op de ruimtelijke en mobiliteitsopgaven voor Nederland richting 2040 aangegeven. In het SVIR is gekozen voor een meer selectieve inzet van het rijksbeleid dan voorheen.

###### 2\.1\.1\.2 Rijkdoelen en regionale opgaven

Voor de periode tot 2028 zijn de ambities van het Rijk in drie rijksdoelen uitgewerkt:

* vergroten van de concurrentiekracht door versterking van de ruimtelijk\-economische structuur van Nederland;

* verbeteren van de bereikbaarheid;

* zorgen voor een leefbare en veilige omgeving met unieke natuurlijke en cultuurhistorische waarden.

Met bovengenoemde rijksdoelen zijn 13 nationale belangen aan de orde die in het SVIR verder gebiedsgericht zijn uitgewerkt in concrete opgaven voor de diverse onderscheiden regio's. Buiten deze nationale belangen hebben decentrale overheden meer beleidsvrijheid op het terrein van de ruimtelijke ordening gekregen; het kabinet is van mening dat provincies en gemeenten beter op de hoogte zijn van de actuele situatie in de regio en de vraag van bewoners, bedrijven en organisaties en daardoor beter kunnen afwegen welke (ruimtelijke) ingrepen in een gebied nodig zijn.

De MIRT\-regio Oost\-Nederland bestaat uit de provincies Overijssel en Gelderland. Opgaven van nationaal belang in dit gebied zijn:

* Het waar nodig verbeteren van de internationale achterlandverbindingen (wegen, spoorwegen en vaarwegen) die door Oost\-Nederland lopen. Dit onder andere voor de Mainports Rotterdam en Schiphol. Hiervoor wordt onder meer een MIRT\-onderzoek naar het goederenvervoer over spoor op de lange termijn uitgevoerd, evenals het Programma Hoogfrequent Spoorvervoer;

* Versterking van de primaire waterkeringen (hoogwaterbeschermingsprogramma) en het samen met decentrale overheden uitvoeren van het gebiedsgerichte deelprogramma Rivieren van het Deltaprogramma voor het formuleren van een integrale strategie voor het rivierengebied. In Oost\-Nederland gaat het deelprogramma Rivieren over de Waal, Neder\-Rijn, Lek, IJssel en IJssel\-Vechtdelta;

* Het samenwerken met decentrale overheden in de generieke deelprogramma's Veiligheid, Zoet water en Nieuwbouw en Herstructurering van het Deltaprogramma;

* Het tot stand brengen en beschermen van de (herijkte) EHS, inclusief de Natura 2000\-gebieden;

* Het robuust en compleet maken van het hoofdenergienetwerk (380 kV), onder andere door het aanwijzen van het tracÃ© voor aansluiting op het Duitse hoogspanningsnet en het buisleidingennetwerk.

Oost\-Nederland omvat veel natuurgebieden en levert daarmee een belangrijke bijdrage aan het (inter)nationale natuurnetwerk voor biodiversiteit. Daarnaast kent de regio belangrijke cultuurhistorische waarden. Tegelijkertijd zijn er in Oost\-Nederland een aantal gebieden waar de effecten van bevolkingsdaling nu al voelbaar zijn en gebieden waar deze effecten nu nog niet voelbaar zijn, maar naar verwachting op termijn wel (zogenaamde anticipeergebieden).

###### 2\.1\.1\.3 Ladder voor duurzame verstedelijking

In de SVIR is de ladder voor duurzame verstedelijking geÃ¯ntroduceerd. Deze ladder is per 1 oktober 2012 als motiveringseis in het Besluit ruimtelijke ordening (artikel 3\.1\.6, lid 2\) opgenomen. Op 1 juli 2017 is de Ladder in het Besluit ruimtelijke ordening gewijzigd. Aanleiding voor de wijziging waren de in de praktijk gesignaleerde knelpunten bij de uitvoering van de Ladder en de wens om te komen tot een vereenvoudigd en geoptimaliseerd instrument.

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'.

In de Bro zijn in artikel 1\.1\.1 definities opgenomen voor:

bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

stedelijke ontwikkeling: Â´ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.Â´

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

##### 2\.1\.2 Toetsing van het initiatief aan de uitgangspunten in het rijksbeleid

De Structuurvisie Infrastructuur en Ruimte laat zich niet specifiek uit over dergelijke lokale ontwikkelingen. De voorgenomen ontwikkeling raakt geen rijksbelangen als opgenomen in de structuurvisie. Wat betreft de 'Ladder voor duurzame verstedelijking' wordt opgemerkt dat deze van toepassing is bij nieuwe stedelijke ontwikkelingen (3\.1\.6 Bro).

Het begrip 'stedelijke ontwikkeling' wordt in Bro 1\.1\.1\. als volgt gedefinieerd: stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Uit Afdelingsjurisprudentie blijkt dat de vraag wanneer sprake is van een nieuwe stedelijke ontwikkeling in grote mate casuÃ¯stisch wordt beantwoord. Zo heeft de Afdeling uitgemaakt dat de bouw van 11 woningen niet als stedelijke ontwikkeling wordt gezien. De raad is van oordeel dat gelet het aantal woningen dat het plan mogelijk maakt, het plan niet voorziet in een woningbouwlocatie of andere stedelijke ontwikkeling als bedoeld in artikel 1\.1\.1 eerste lid, aanhef en onder i van het Bro. Artikel 3\.1\.6, tweede lid, van het Bro is dan ook niet van toepassing (ABRvS 16 september 2015; ECLI:NL:RVS:2015:2921\).

De in dit bestemmingsplan besloten ontwikkeling voorzien in het realiseren van 12 woningen. Echter wordt er in het kader van voorgenomen ontwikkeling ook Ã©Ã©n woning vervangen, per saldo is er dus sprake van een netto toevoeging van 11 woningen. Gelet op het vorenstaande is de ladder voor duurzame verstedelijking dan ook niet van toepassing. Geconcludeerd wordt dat er geen sprake is van een nieuwe stedelijke ontwikkeling en geen sprake is van strijd met het rijksbeleid.

#### 2\.2 Water

##### 2\.2\.1 Kaderrichtlijn Water

De Kaderrichtlijn Water (KRW), is een Europese richtlijn. Deze richtlijn is bedoeld om de kwaliteit van het grond\- en oppervlaktewater in Europa op goed niveau te houden en te krijgen. Het doel is om in 2015 een goede ecologische en chemische toestand voor alle oppervlaktewateren te hebben en een goede chemische en kwantitatieve toestand voor alle grondwateren. Voor grondwater betekent dit onder meer dat er geen directe lozingen mogen plaatsvinden en de toename van chemische verontreiniging moet worden voorkomen.

Het grondgebied van de gemeente Dalfsen behoort tot het stroomgebied van de Rijn, deelgebied Rijn\-Oost. Voor dit deelgebied is in 2009 het stroomgebiedsbeheerplan vastgesteld.

##### 2\.2\.2 Nationaal Waterplan 2

Het Nationaal Waterplan geeft de hoofdlijnen, principes en richting van het nationale waterbeleid in de planperiode 2016\-2021, met een vooruitblik richting 2050\. Het plan is een volgende ambitieuze stap in het robuust en toekomstgericht inrichten van het watersysteem, gericht op een goede bescherming tegen overstromingen, het voorkomen van wateroverlast en droogte en het bereiken van een goede waterkwaliteit, een duurzaam beheer en goede milieutoestand van de Noordzee en een gezond ecosysteem als basis voor welzijn en welvaart. Uitgangspunt is het streven naar een integrale benadering, door economie (inclusief verdienvermogen), natuur, scheepvaart, landbouw, energie, wonen, recreatie en cultureel erfgoed zo veel mogelijk in samenhang met de wateropgaven te ontwikkelen.

##### 2\.2\.3 Waterbeleid 21e eeuw

Met het Waterbeleid 21e eeuw wordt ingespeeld op toekomstige ontwikkelingen

die hogere eisen stellen aan het waterbeheer. Het gaat hierbij om onder andere de klimaatverandering, bodemdaling en zeespiegelrijzing. Het Waterbeleid 21e eeuw heeft twee principes voor duurzaam waterbeheer geÃ¯ntroduceerd, te weten de tritsen:

\- vasthouden, bergen en afvoeren;

\- schoonhouden, scheiden en zuiveren.

De trits vasthouden, bergen en afvoeren houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt zo nodig het water tijdelijk geborgen in bergingsgebieden en pas als vasthouden en bergen te weinig opleveren, wordt het water afgevoerd. Bij de trits schoonhouden, scheiden en zuiveren gaat het erom dat het water zoveel mogelijk wordt schoongehouden. Vervolgens worden schoon en vuil water zoveel mogelijk gescheiden en als laatste wanneer schoonhouden en scheiden niet mogelijk is, komt het zuiveren van verontreinigd water aan bod.

In de waterparagraaf (zie paragraaf 3\.2\.10) wordt ingegaan op de wateraspecten.

##### 2\.2\.4 Waterschapsbeleid

Het plangebied ligt binnen het beheergebied van het Waterschap Waterschap Drents Overijsselse Delta. Het waterschap heeft een Keurverordening waarin haar waterstaatkundige belangen worden beschermd. Het waterschap adviseert de gemeente Dalfsen binnen de Watertoets procedure over de invloed van ruimtelijke inrichtingplannen op het watersysteem en omgekeerd. De uitgangspunten van het Waterschap Drents Overijsselse Delta zijn in de waterparagraaf (zie paragraaf 3\.2\.10) meegenomen.

#### 2\.3 Natuur

##### 2\.3\.1 Vogel\- en Habitatrichtlijn

Natura 2000 is een netwerk van beschermde natuurgebieden, dat door de lidstaten van de Europese Unie wordt opgezet. Het Natura 2000\-netwerk dient ter bescherming van zowel de gebieden (natuurlijke habitatten) als wilde flora en fauna op het Europese grondgebied van de lidstaten. Natura 2000 wordt op zijn beurt weer gevormd door de Vogelrichtlijn (1979\) en de Habitatrichtlijn (1992\). Deze richtlijnen richten zich op de (directe) bescherming van soorten en op de instandhouding van hun leefgebieden en andere natuurlijke habitatten. Sinds 1 oktober 2005 vallen de Natura 2000\-gebieden samen met de beschermde natuurmonumenten (voorheen (staats)natuurmonumenten) onder de Natuurbeschermingswet 1998\. Daarnaast was het soortenbeleid uit de Vogel\- en Habitatrichtlijn vertaald in de Flora\- en faunawet. Per 1 januari 2017 is deze wetgeving opgenomen in de Wet Natuurbescherming.

##### 2\.3\.2 Wet natuurbescherming

Vanaf 1 januari 2017 is de wet natuurbescherming in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet.

###### 2\.3\.2\.1 Gebiedsbescherming

Met het onderdeel gebiedsbescherming uit de Wet natuurbescherming (Wnb) worden waardevolle, kwetsbare Natura 2000\-gebieden beschermd. Hiermee voldoet de provincie aan internationale verdragen en de Europese regelgeving voor de beschermde natuurgebieden en beschermde soorten planten en dieren in die gebieden. De provincie Overijssel kent 25 Natura2000\-gebieden.

Er is een vergunning nodig als u een project of handeling wilt uitvoeren die schadelijk kan zijn voor een beschermd natuurgebied. Dit zijn met name activiteiten waarbij stikstof vrijkomt, zoals het uitbreiden van een bestaand veehouderijbedrijf of het bouwen van een nieuwe fabriek. Soms is een vergunning nodig voor de uitstoot van stikstof of kan worden volstaan met een melding. Dit op basis van de Programmatische Aanpak Stikstof.

Naast de zogeheten stikstofdepositie kunnen ook andere verstorende factoren leiden tot vergunningplicht. Voorbeelden daarvan zijn:

* geluidsbelasting;

* wijziging van grondwaterstanden of âstromen;

* opzetten peil of peilverlagingen;

* aanzuigende werking verkeer;

* uitstoot van schadelijke stoffen;

* lichthinder of versnippering van gebied.

###### 2\.3\.2\.2 Soortenbescherming

De aanwezigheid van veel verschillende planten\- en dierensoorten in voldoende aantallen, in ecologisch gezonde natuurgebieden, zorgen ervoor dat de natuur tegen een stootje kan. Sommige soorten, zoals vleermuizen, gierzwaluwen, steenuilen en huismussen, zijn kwetsbaar. In een dichtbevolkt land als Nederland is daarom goede bescherming voor de aanwezige natuur belangrijk. Wanneer het met de natuur goed gaat, kunnen we economische en andere maatschappelijke activiteiten meer ruimte te bieden.

Via het onderdeel soortenbescherming in de Wet natuurbescherming (Wnb) beschermt de provincie plant\- en diersoorten die in het wild voorkomen. Alle vogels en ruim 230 plant\- en diersoorten vallen onder de bescherming van deze wet, met als doel de biodiversiteit te bevorderen. In de wet is een aantal verboden opgenomen. Het is bijvoorbeeld verboden om beschermde dieren opzettelijk te doden, te verstoren of te verjagen of om voortplantingsplaatsen en rustplaatsen te beschadigen en vernielen. In bepaalde situaties is het mogelijk deze verboden te overtreden, maar daarvoor is dan wel een vrijstelling of een ontheffing nodig.

Zorgplicht: Of dieren en planten nu beschermde soorten zijn of niet: de Wnb schrijft voor dat we nadelige gevolgen voor planten en dieren moeten voorkomen. We moeten dus zorgvuldig omgaan met onze omgeving. Deze zogenoemde zorgplicht geldt voor iedereen

##### 2\.3\.3 Natuurnetwerk Nederland (voorheen EHS)

Het Natuurnetwerk Nederland is het Nederlands netwerk van bestaande en nieuw aan te leggen natuurgebieden. Het netwerk moet natuurgebieden beter verbinden met elkaar en met het omringende agrarisch gebied.

Welke natuurgebieden vallen onder het Natuurnetwerk Nederland?

In het Natuurnetwerk Nederland liggen:

* bestaande **natuurgebieden**, waaronder de 20 Nationale Parken;

* gebieden waar nieuwe natuur wordt aangelegd;

* landbouwgebieden, beheerd volgens **agrarisch natuurbeheer**;

* ruim 6 miljoen hectare grote wateren: meren, rivieren, de kustzone van de Noordzee en de Waddenzee;

* alle **Natura 2000**\-gebieden.

Binnen de provincie Overijssel heeft de begrenzing van deze gebieden op perceelsniveau vastgelegd in de provinciale Omgevingsvisie. De bescherming is geregeld in de provinciale Omgevingsverordening Overijssel.

Paragraaf 3\.2\.4 gaat in op de voor het plangebied relevante natuuraspecten.

#### 2\.4 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie\- en de daarbij behorende verordening Overijssel. Op 12 april 2017 zijn de nieuwe omgevingsvisie\- en verordening door Provinciale Staten vastgesteld en op 1 mei 2017 in werking getreden.

##### 2\.4\.1 Uitgangspunten van de Omgevingsvisie Overijssel, Beken kleur

De Omgevingsvisie**Â**is het integrale provinciale beleidsplan voor de fysieke leefomgeving van Overijssel. De hoofdambitie van de Omgevingsvisie is een toekomstvaste groei van welvaart en welzijn met een verantwoord beslag op de beschikbare natuurlijke hulpbronnen en voorraden. Enkele belangrijke beleidskeuze waarmee de provincie haar ambities wil realiseren zijn:

* goed en plezierig wonen, nu en in de toekomst door een passend en flexibel aanbod van woonmilieus (typen woningen en woonomgeving) die voorzien in de vraag (kwantitatief en kwalitatief);

* versterken complementariteit van bruisende steden en vitaal platteland als ruimtelijke, cultureel, sociaal en economisch samenhangend geheel. Dit door behoud en versterking van leefbaarheid en diversiteit van het landelijk gebied, stedelijke netwerken versterken, behoud en versterken van cultureel erfgoed als drager van identiteit.

* investeren in een hoofdinfrastructuur voor wegverkeer, trein, fiets en waarbij veiligheid en doorstroming centraal staan;

* beter benutten van ruimte, bestaande bebouwing en infrastructuur door multifunctioneel en complementair ruimtegebruik (zowel boven\- als ondergronds), hergebruik en herbestemming van vrijkomend vastgoed (in stedelijk en landelijk gebied) en het concentreren van ontwikkelingen rond bestaande infrastructuurknooppunten;

* ruimtelijke plannen ontwikkelen aan de hand van gebiedskenmerken en keuzes voor duurzaamheid.

##### 2\.4\.2 Uitvoeringsmodel Omgevingsvisie Overijssel

Om te bepalen of een initiatief bijdraagt aan de provinciale ambities wordt gebruik gemaakt van het 'Uitvoeringsmodel Omgevingsvisie Overijssel'. In dit uitvoeringsmodel staan de stappen of, waar en hoe centraal. Bij een initiatief voor bijvoorbeeld woningbouw, een nieuwe bedrijfslocatie, toeristisch\-recreatieve voorzieningen, natuurontwikkeling, etcetera kun je aan de hand van deze drie stappen bepalen of een initiatief binnen de geschetste visie voor Overijssel mogelijk is, waar het past en hoe het uitgevoerd kan worden.

De eerste stap, het bepalen van de of\-vraag, lijkt in strijd met de wens zoveel mogelijk ruimte te willen geven aan nieuwe initiatieven. Met het faciliteren van initiatieven moet echter wel gekeken worden naar de (wettelijke) verantwoordelijkheden zoals veiligheid of gezondheid. Het uitvoeringsmodel maakt helder wat kan en wat niet kan.

Om een goed evenwicht te vinden tussen het bieden van ruimte aan initiatieven en het waarborgen van publieke belangen, varieert de provinciale sturing: soms normstellend, maar meestal richtinggevend of inspirerend.

Afbeelding 2\.1 geeft dit schematisch weer.

| afbeelding "i_NL.IMRO.0148.LKernen2016hz4-vs01_0003.png"      Â |

| --- |

| *Afbeelding 2\.1: Uitvoeringsmodel Omgevingsvisie Overijssel (Bron: provincie Overijssel)*   Â |

Hierna worden de lagen nader toegelicht.

Of \- generieke beleidskeuzes

Maatschappelijke opgaven zijn leidend in ons handelen. Allereerst is het dan ook de vraag of er een maatschappelijke opgave is. Of een initiatief mogelijk is, wordt onder andere bepaald door generieke beleidkeuzes van EU, Rijk of provincie. Denk hierbij aan beleidskeuzes om basiskwaliteiten als schoon drinkwater en droge voeten te garanderen. Maar ook aan beleidskeuzes om overaanbod van bijvoorbeeld woningbouw\- en kantorenlocaties â en daarmee grote financiÃ«le en maatschappelijke kosten â te voorkomen.

In de omgevingsvisie zijn de provinciale beleidskeuzes hieromtrent vastgelegd.

De generieke beleidskeuzes zijn vaak normstellend. Dit betekent dat ze opgevolgd moeten worden: het zijn randvoorwaarden waarmee iedereen rekening moet houden vanwege zwaarwegende publieke belangen. De normstellende beleidskeuzes zijn vastgelegd in de omgevingsverordening.

Waar \- ontwikkelingsperspectieven

Na het beantwoorden van de of\-vraag, is de vraag waar het initiatief past of ontwikkeld kan worden. In de omgevingsvisie op de toekomst van Overijssel onderscheid de provincie zes ontwikkelingsperspectieven. Deze ontwikkelingsperspectieven schetsen een ruimtelijk perspectief voor een combinatie van functies en geven aan welke beleids\- en kwaliteitsambities leidend zijn. De ontwikkelingsperspectieven geven zo richting aan waar wat ontwikkeld zou kunnen worden.

De ontwikkelingsperspectieven zijn richtinggevend. Dit betekent dat er ruimte is voor lokale afweging: een gemeente kan vanwege maatschappelijke en/of sociaal\-economische redenen in haar Omgevingsvisie en bestemmings\- of omgevingsplan een andere invulling kiezen. Die dient dan wel te passen binnen de â voordat ontwikkelingsperspectief â geldende kwaliteitsambities. Daarbij dienen de nieuwe ontwikkelingen verbonden te worden met de bestaande kenmerken van het gebied, conform de Catalogus Gebiedskenmerken (de derde stap in het uitvoeringsmodel). Naast ruimte voor een lokale afweging t.a.v. functies en ruimtegebruik, is er ruimte voor een lokale invulling van de begrenzing: de grenzen van de ontwikkelingsperspectieven zijn signaleringsgrenzen.

Hoe \- gebiedskenmerken

Tenslotte is de vraag hoe het initiatief ingepast kan worden in het landschap. De gebiedskenmerken spelen een belangrijke rol bij deze vraag. Onder gebiedskenmerken worden verstaan de ruimtelijke kenmerken van een gebied of gebiedstype die bepalend zijn voor de karakteristiek en kwaliteit van dat gebied of gebiedstype. Voor alle gebiedstypen in Overijssel is in de Catalogus Gebiedskenmerken beschreven welke kwaliteiten en kenmerken van provinciaal belang zijn en behouden, versterkt of ontwikkeld moeten worden.

De gebiedskenmerken zijn soms normstellend, maar meestal richtinggevend of inspirerend. Voor de normerende uitspraken geldt dat deze opgevolgd dienen te worden; ze zijn dan ook in de omgevingsverordening geregeld. De richtinggevende uitspraken zijn randvoorwaarden waarmee in principe rekening gehouden moet worden. Hier kan gemotiveerd van worden afgeweken, mits aannemelijk is gemaakt dat met het alternatief de kwaliteitsambities even goed of zelfs beter gerealiseerd kunnen worden. De inspirerende uitspraken bieden een wenkend perspectief: het zijn voorbeelden van de wijze waarop ruimtelijke kwaliteitsambities ingevuld kunnen worden. Initiatiefnemers kunnen zich hierdoor laten inspireren, maar dit hoeft niet.

##### 2\.4\.3 Toetsing van het initiatief aan het Uitvoeringsmodel Omgevingsvisie Overijssel

Wanneer het concrete initiatief wordt getoetst aan de Uitvoeringsmodel Omgevingsvisie Overijssel ontstaat globaal het volgende beeld.

###### 2\.4\.3\.1 Generieke beleidskeuzes

De generieke beleidskeuzes zijn vaak normstellend. Dit betekent dat ze opgevolgd moeten worden. De normstellende beleidskeuzes zijn vastgelegd in de Omgevingsverordening Overijssel. Deze worden nader toegelicht in paragraaf 2\.4\.4.

###### 2\.4\.3\.2 Ontwikkelingsperspectieven

Het plangebied kent op basis van de ontwikkelingsperspectievenkaart van de provincie Overijssel het ontwikkelingsperspectief 'Woon\- en werklocaties buiten de stedelijke netwerken'. Afbeelding 2\.2 bevat een uitsnede van de ontwikkelingsperspectievenkaart.

| afbeelding "i_NL.IMRO.0148.LKernen2016hz4-vs01_0004.png"      Â |

| --- |

| *Afbeelding 2\.2: Uitsnede ontwikkelingsperspectievenkaart Omgevingsvisie Overijssel (Bron: provincie Overijssel)*   Â |

***'Woon\- en werklocaties buiten de stedelijke netwerken'***

De steden en dorpen buiten de stedelijke netwerken mogen altijd bouwen voor de lokale behoefte aan wonen, werken en voorzieningen, inclusief lokaal gewortelde bedrijvigheid, mits onderbouwd en regionaal afgestemd. Herstructurering en transformatie van de woon\-, werk\-, voorzieningen\- en mixmilieus moeten deze vitaal en aantrekkelijk houden en de diversiteit aan milieus versterken. Herstructurering en transformatie bieden kansen om te anticiperen op klimaatverandering (bijvoorbeeld door ruimte voor groen, natuur en water te reserveren). Van belang is de stedelijke ontwikkeling altijd af te stemmen op de kenmerken van het watersysteem, bijvoorbeeld in laaggelegen gebieden bij bouw\- en evacuatieplannen rekening houden met risicoâs op overstroming of wateroverlast. Herstructurering en transformatie kunnen ook bijdragen aan de energietransitie (door het nemen van energie\-efficiÃ«nte maatregelen en/of het opwekken van duurzame energie door bijvoorbeeld het aanwezige dakoppervlak te benutten).

*Toetsing van het initiatief aan de 'Ontwikkelingsperspectieven'*

Binnen gebieden met het ontwikkelingsperspectief âWoon\- en werklocaties buiten de stedelijke netwerkenâ is ruimte voor herstructurering, inbreiding en transformatie. In voorliggend geval wordt binnen het plangebied bestaande bedrijfsbebouwing en een woning (Industriestraat 4\) gesloopt om plaats te maken voor 12 woningen. Door de ontwikkeling wordt binnen het bestaand stedelijk gebied voorzien in een beperkt deel van de woningbehoefte in de kern Lemelerveld. Gesteld wordt dat het project goed aansluit op de ambities binnen het perspectief en aansluit op de stedenbouwkundige en functionele structuur van de omgeving (woongebied). Geconcludeerd wordt dat het ontwikkelingsperspectief âWoon\- en werklocaties buiten de stedelijke netwerkenâ zich niet verzet tegen de voorgenomen herontwikkeling.

###### 2\.4\.3\.3 Gebiedskenmerken

Met behulp van de gebiedskenmerken, de 'Natuurlijke laag', de 'Laag van het agrarisch cultuurlandschap', de 'Stedelijke laag' en de 'Laag van de beleving', wordt de doorwerking van het provinciaal ruimtelijk kwaliteitsbeleid van de Omgevingsvisie op gebieds\- en uitvoeringsniveau geborgd. Bij ieder nieuw ruimtelijk initiatief moet getoetst worden aan deze gebiedskenmerken.

In voorliggend geval gaat het om een locatie die is gelegen in de kern Lemelerveld (stedelijk gebied). Dit betekend dat de 'Natuurlijke laag' en de 'Laag van het agrarisch cultuurlandschap' buiten beschouwing kunnen blijven aangezien deze (oorspronkelijke) waarden niet meer voorkomen in het plangebied en redelijkerwijs ook niet meer te herstellen zijn.

1\. De 'Stedelijke laag'

Het plangebied is op de gebiedskenmerkenkaart van de 'Stedelijke laag' aangeduid met de gebiedstypen 'Woonwijken 1955 \- nu' en 'Bebouwingsschil 1900 \- 1955'. Onderstaande afbeelding betreft een uitsnede van de gebiedskenmerkenkaart van de 'Stedelijke laag'. Het plangebied is weergegeven met de rode omlijning.

| afbeelding "i_NL.IMRO.0148.LKernen2016hz4-vs01_0005.png"      Â |

| --- |

| *Afbeelding 2\.3 Uitsnede gebiedskenmerken 'Stedelijke laag' Omgevingsvisie Overijssel (Bron: provincie Overijssel)*   Â |

***'Woonwijken 1955 \- nu'***

De woonwijken van 1955 tot nu zijn planmatig opgezette uitbreidingswijken op basis van een collectief idee en grotere bouwstromen. De functies (wonen, werken, voorzieningencentra) zijn uiteengelegd en de wijken zijn opgedeeld in buurten met een homogeen bebouwingskarakter: buurten met eengezinswoningen, flatwijken, villawijken, wijk(winkel)centra. Er is sprake van een tijdsgebonden verkavelingsstructuur op basis van verschillende ordeningsprincipes.

Als ontwikkelingen plaats vinden de naoorlogse woonwijken, dan voegt nieuwe bebouwing zich in de aard, maat en het karakter van het grotere geheel (patroon van o.a. wooneenheden en parken), maar is als onderdeel daarvan wel herkenbaar. De groenstructuur is onderdeel van het wijkontwerp.

***'Bebouwingsschil 1900 \- 1955'***

De bebouwingsschil 1900\-1955 bestaat uit gemengde stadwijken en woonwijken direct aansluitend op de historische centra en binnensteden. Op sommige plaatsen liggen (voormalige) grootschalige fabriekscomplexen direct aansluitend aan woonwijken. Deze stadswijken kennen een gesloten, compacte vorm (bouwblokken) en zijn veelal opdeelbaar in wijken met eigen karakter. De wijken worden van elkaar gescheiden door doorgaande lanen, singels en stadsstraten. Kenmerkend in de bebouwing is de verwantschap in architectuurstijlen en aandacht voor architectonische details en verbijzondering van gebouwen op specifieke plekken als straathoeken. De schil is op te delen in wijken met indviduele panden, gekenmerkt door veel variatie in bebouwing en veel (individueel en openbaar) groen. De wijken op basis van de fabrieksdorp\-/tuindorp\-principes zijn juist herkenbaar aan een hechte stedenbouwkundige en architectonische eenheid op basis van collectieve principes. Stationsomgevingen liggen vaak in deze schil. De stadsassen doorkruisen deze bebouwingsschil veelal en vormen belangrijke verbindingsassen tussen de stedelijke centra, stationsgebieden en het hoofdinfrastructuurnetwerk rond de steden.

*Toetsing van het initiatief aan de 'Ontwikkelingsperspectieven'*

Met het realiseren van de nieuwe woningen wordt rekening gehouden met omliggende functies en bestaande bebouwingsstructuren. De bouwkenmerken worden afgestemd op de omgeving zodat de hoofdgebouwen en de mogelijke ondergeschikte gebouwen qua bouwmassa en verschijningsvorm goed opgaan in het bebouwingskarakter van de omgeving. De invulling van het plangebied met twee blokken van drie grondgebonden rijwoningen en een kleinschalig appartementengebouw met zes appartementen is in overeenstemming met het ter plekke geldende gebiedskenmerk van de âStedelijke laagâ.

2\. De 'Laag van de beleving'

De 'Laag van de beleving' is het domein van de belevenis, de betekenis en identiteit. Het voegt kenmerken toe als landgoederen, recreatieparken, recreatieve routes maar benut ook vooral de kwaliteit van de andere drie lagen. Het maakt beleefbaar en veroorzaakt een belevenis. Dit belevenisaspect wordt een steeds belangrijke pijler onder het ruimtelijk kwaliteitsbeleid.

Het plangebied is op de gebiedskenmerkenkaart de 'Laag van de beleving' voor een deel aangeduid met 'donkerte'. In afbeelding 2\.4 is dat aangegeven.

| afbeelding "i_NL.IMRO.0148.LKernen2016hz4-vs01_0006.png"      Â |

| --- |

| *Afbeelding 2\.4 Uitsnede gebiedskenmerken 'Laag van de beleving' Omgevingsvisie Overijssel (Bron: provincie Overijssel)*   Â |

***'Donkerte'***

Lichte gebieden geven een beeld van economische dynamiek, zoals de steden en dorpen, de snelwegen, de kassengebieden, attractieparken en grote bedrijventerreinen. De donkere gebieden geven daarentegen een indicatie van het rustige buitengebied van Overijssel. Het zijn relatief luwe en dunbevolkte gebieden met een lage gebruiksdruk. De ambitie is gericht op het koesteren van donkerte als kwaliteit. Het streven is gericht op het handhaven van de donkerte en, waar mogelijk, de gebieden bij ontwikkelingen nog donkerder te maken.

De sturing is gericht op het minimaal toelaten van kunstlicht. Het vereist het selectief inzetten en 'richten' van kunstlicht en het vermijden van onnodig kunstlicht bij ontwikkelingen. De kansen hiervoor doen zich met name voor bij ontwikkelingen die een grote invloed hebben op het aspect donkerte, zoals grotere woon\- en werklocaties en wegen. Ook de projectering van passages van auto(snel)wegen en regionale wegen speelt daarbij een grote rol vanwege het feit dat op\- en afritten veelal leiden tot stedelijke ontwikkelingen.

*Toetsing van het initiatief aan de 'Laag van de beleving'*

Voor de hele kern Lemelerveld is het aspect 'donkerte' van toepassing. In hoeverre hier daadwerkelijk sprake is van een kwaliteit valt, gezien het feit dat verlichting in woon\- en werkgebieden noodzakelijk is vanuit het oogpunt van sociale en verkeersveiligheid, te betwijfelen. In geval van de in dit bestemmingsplan besloten ontwikkeling zal het gebruik van kunstlicht echter zoveel mogelijk worden vermeden, danwel op effectieve wijze (gericht) worden toegepast.

##### 2\.4\.4 Omgevingsverordening Overijssel

De provincie beschikt over een palet aan instrumenten waarmee zij haar ambities realiseert. Het gaat er daarbij om steeds de meest optimale mix van instrumenten toe te passen, zodat effectief en efficiÃ«nt resultaat wordt geboekt voor alle ambities en doelstellingen van de Omgevingsvisie. De keuze voor inzet van deze instrumenten is bepaald aan de hand van een aantal criteria. In de Omgevingsvisie is bij elke beleidsambitie een realisatieschema opgenomen waarin is aangegeven welke instrumenten de provincie zal inzetten om de verschillende onderwerpen van provinciaal belang te realiseren.

EÃ©n van de instrumenten om het beleid uit de Omgevingsvisie te laten doorwerken is de Omgevingsverordening Overijssel. De Omgevingsverordening is het provinciaal juridisch instrument dat wordt ingezet voor de onderwerpen waarvoor de provincie hecht aan de juridische borging van de doorwerking van het Omgevingsvisiebeleid.

In dit geval zijn bij de afweging onder andere de artikelen 2\.1\.3 (zuinig en zorgvuldig ruimtegebruik) en 2\.2\.2 (Realisatie nieuwe woningen) van de Omgevingsverordening Overijssel van belang. Dit wordt in onderstaande tekst nader toegelicht.

Artikel 2\.1\.3 Zuinig en zorgvuldig ruimtegebruik

Bestemmingsplannen voorzien uitsluitend in stedelijke ontwikkelingen die een extra ruimtebeslag door bouwen en verharden leggen op de Groene Omgeving wanneer aannemelijk is gemaakt:

* 1\. dat er voor deze opgave in redelijkheid geen ruimte beschikbaar is binnen het bestaande bebouwd gebied en de ruimte binnen het bestaand bebouwd gebied ook niet geschikt te maken is door herstructurering en/of transformatie;

* 2\. dat mogelijkheden voor meervoudig ruimtegebruik binnen het bestaand bebouwd gebied optimaal zijn benut.

In de Omgevingsverordening Overijssel is het begrip âgroene omgevingâ nader gedefinieerd als: de gronden die niet vallen onder bestaand bebouwd gebied.In de Omgevingsverordening Overijssel is het begrip âbestaand bebouwd gebiedâ nader gedefinieerd als: *de gronden binnen*

*steden en dorpen die benut kunnen worden voor stedelijke functies op grond van geldende*

*bestemmingsplannen en op grond van voorontwerp\-bestemmingsplannen voor zover de*

*provinciale diensten daarover schriftelijk een positief advies hebben uitgebracht in het kader*

*van het vooroverleg als bedoeld in artikel 3\.1\.1 Bro.*

*Toetsing van het initiatief aan Artikel 2\.1\.3 Zuinig en zorgvuldig ruimtegebruik*

Het voornemen betreft een binnenstedelijke herontwikkeling van een inbreidingslocatie die voldoet aan de uitgangspunten van zuinig en zorgvuldig ruimtegebruik. Zoals is gebleken uit het ter plekke geldende ontwikkelingsperspectief en het ter plekke geldende gebiedskenmerk van de 'Stedelijke laag' ligt het plangebied in bestaand bebouwd gebied. Met de invulling van het plangebied met woningbouw vindt geen extra ruimtebeslag op de groene omgeving plaats. Gelet op het vorenstaande is het project in overeenstemming met artikel 2\.1\.3\. uit de Omgevingsverordening Overijssel.

Artikel 2\.2\.2 Realisatie nieuwe woningen

* 1\. Bestemmingsplannen en omgevingsvergunningen als bedoeld in artikel 2\.1 lid 1 onder c van de Wabo, voorzien uitsluitend in de mogelijkheid tot het realiseren van nieuwe woningen als de behoefte daaraan is aangetoond door middel van actueel onderzoek woningbouw.

* 2\. In bestemmingsplannen wordt in maximaal 80% van de behoefte aan nieuwe woningen zoals vastgesteld in het kader van actueel onderzoek woningbouw, voorzien.

* 3\. In bestemmingsplannen van gemeenten waarvoor woonafspraken van toepassing zijn, mag \- in afwijking van lid 2 \- in een hoger percentage dan 80% worden voorzien, met een maximum van 100% van de behoefte zoals vastgesteld in het kader van de woonafspraken.

* 4\. De behoefte aan nieuwe woningen zoals bedoeld in lid 1 wordt in ieder geval geacht te zijn aangetoond als realisatie daarvan past binnen de geldende woonafspraken zoals die zijn gemaakt tussen gemeente en provincie op basis van regionale afstemming.

* 5\. Wanneer de realisatie van nieuwe woningen niet past binnen geldende woonafspraken of wanneer er voor de gemeente geen woonafspraken gelden, dan moet de behoefte aan nieuwe woningen aangetoond worden door middel van actueel onderzoek woningbouw waarop de instemming is verkregen van zowel de gemeenten in de regio als Gedeputeerde Staten.

* 6\. In afwijking van het bepaalde in lid 5 geldt de eis dat gemeenten in de regio moeten hebben ingestemd niet voor buurgemeenten die gelegen zijn buiten de provincie Overijssel. In dat geval moet zijn aangetoond dat afstemmingsoverleg heeft plaatsgevonden

De van belang zijnde begrippen in het kader van artikel 2\.2\.2 zijn hierna opgenomen:

* Nieuwe woningen: te realiseren woningen, waarvoor nog geen omgevingsvergunning is afgegeven

* Actueel onderzoek woningbouw: door de raad vastgesteld onderzoek waarin de behoefte van de gemeente aan nieuwe woningen is onderbouwd op basis van de regionale behoefte woningbouw, markt\- en vastgoedanalyses en andere relevante gegevens.

* Regionale behoefte woningbouw: door Gedeputeerde Staten vastgestelde provinciale analyse waarin de regionale behoefte aan nog te realiseren woningen is onderbouwd op basis van provinciale behoefteprognoses.

* Woonafspraken: bestuurlijke afspraken tussen provincie Overijssel en gemeenten over onder meer doelgroepen, wonen en zorg, stedelijke vernieuwing, toekomstbestendigheid bestaande voorraad, programmeren en zuinig en zorgvuldig ruimtegebruik en bijbehorende programmeringsdocumenten, zoals voor een aangegeven periode zijn gemaakt.

* Regio: de gemeenten die onderdeel uitmaken van de samenhangende woningmarkt die bediend wordt met de woningbouwmogelijkheden die een gemeente biedt.

In artikel 2\.2\.3 lid 1 van de Omgevingsverordening wordt onder actueel onderzoek woningbouw verstaan: onderzoek wat eens in de 2 jaar wordt geactualiseerd.

*Toetsing van het initiatief aan Artikel 2\.2\.2 Realisatie nieuwe woningen*

Aangezien bij de uitwerking van de Woonvisie 2016 t/m 2020 nadrukkelijk rekening is gehouden met de eisen uit de Omgevingsverordening Overijssel die door de provincie zijn gesteld, is de Woonvisie 2016 t/m 2020 het ontwikkelingskader voor woningbouw en bestemmingsplannen die voorzien in woningbouw in de gemeente Dalfsen. De beoogde woningbouwontwikkeling is in overeenstemming met de Woonvisie 2016 t/m 2020 en het daarin opgenomen woningbouwprogramma. Voor een nader toelichting hierop wordt verwezen naar paragraaf 2\.5\.2.

##### 2\.4\.5 Conclusie toetsing aan het provinciaal beleid

De ruimtelijke ontwikkeling in dit bestemmingsplan, is in overeenstemming met het provinciaal beleid uit de Omgevingsvisie en \-verordening Overijssel.

#### 2\.5 Gemeentelijk beleid

##### 2\.5\.1 Structuurvisie Kernen Gemeente Dalfsen

###### 2\.5\.1\.1 Algemeen

Op 27 september 2010 is de 'Structuurvisie Kernen gemeente Dalfsen' door de gemeenteraad vastgesteld. Aanleiding voor het opstellen van een structuurvisie is de wens vanuit de gemeente om een actuele en heldere toekomstvisie te hebben voor de kernen. De structuurvisie spreekt zich uit over de ruimtelijke ontwikkeling van de gemeente. Doel is om de verschillende belangen af te wegen en overeenstemming te bereiken over de te volgen koers voor de komende 10\-20 jaar. De structuurvisie is richtinggevend en vormt de basis voor toekomstig ruimtelijk beleid.

###### 2\.5\.1\.2 Lemelerveld

De ruimtelijke structuur van het dorp Lemelerveld wordt bepaald door de volgende structurele elementen:

* de provinciale weg N348

* het Overijssels Kanaal

* de Schoolstraat/Weerdhuisweg

* de Nieuwstraat/Dorpsstraat/Vilstersedijk

In afbeelding 2\.5 is een uitsnede van de structuurvisie kaart opgenomen. Het plangebied is aangewezen als centrum en bestaand woongebied en specifiek aangewezen als 'mogelijke ontwikkellocatie wonen'.

| afbeelding "i_NL.IMRO.0148.LKernen2016hz4-vs01_0007.png"      Â |

| --- |

| *Afbeelding 2\.5 Uitsnede kaart Structuurvisie Kernen gemeente Dalfsen (Bron: gemeente Dalfsen)*   Â |

###### 2\.5\.1\.3 Toetsing van het initiatief aan de Structuurvisie Kernen Dalfsen

Het plangebied ligt in bestaand stedelijk gebied, waardoor de locatie als inbreidingslocatie kan worden beschouwd. Door de invulling van het plangebied met 12 wooneenheden wordt aangesloten op de ruimtelijke en functionele structuur van de omgeving. Gelet op het vorenstaande past de in dit bestemmingsplan besloten ontwikkeling binnen de uitgangspunten zoals verwoord in de 'Structuurvisie Kernen Gemeente Dalfsen'.

##### 2\.5\.2 Woonvisie 2016 t/m 2020

###### 2\.5\.2\.1 Algemeen

De Woonvisie 2016\-2020 geeft een overzicht van vraag en aanbod op de woningmarkt van Dalfsen en vormt het afstemmingsdocument voor overleg met buurgemeenten.

Deze woonvisie heeft hetzelfde hoofddoel als de huidige en vorige woonvisie:

* Voorzien in de lokale woonbehoefte.

* Bevorderen van een aantrekkelijk woon\- en leefklimaat.

Of in Ã©Ã©n zin samengevat:"Ervoor zorgen dat alle inwoners van de gemeente Dalfsen prettig wonen".

In deze geactualiseerde woonvisie is voor een beperkt aantal thema's en maatregelen gekozen. Op die manier is de focus bij de belangrijkste opgaven gelegd. Daarmee is de woonvisie vooral een visiedocument in plaats van een uitvoeringsplan. De thema's zijn betaalbaarheid, bestaande woningvoorraad, nieuwbouw, wonen en zorg en doelgroepen. Verder is aangegeven dat alle instrumenten en maatregelen die worden ingezet op de vijf thema's de leefbaarheid moeten bevorderen, duurzaam moeten zijn, waarbij initiatieven vanuit de samenleving zoveel mogelijk worden ondersteund.

###### 2\.5\.2\.2 Prestatieafspraken

Prestatieafspraken: De provincie staat toe dat de komende 10 jaar (2016\-2026\) 1\.022 woningen aan de voorraad worden toegevoegd. Dat zijn voor de periode van deze woonvisie gemiddeld 120 woningen per jaar. De concretisering van de woonvisie vindt \- wat de sociale huisvesting betreft \- plaats in de nieuwe prestatieafspraken die de gemeente jaarlijks maakt met de woningcorporaties en de huurdersorganisaties.

###### 2\.5\.2\.3 Inbreiding en herstructurering

Inbreiding en herstructurering: Kansen voor de invulling van de nieuwbouwambitie liggen er in de eerste plaats door benutting van inbreidings\- en herstructureringslocaties en transformatie van bebouwing. Belangrijke randvoorwaarde hierbij is dat de invulling een verbetering oplevert van de kwaliteit van de woon\- en leefomgeving. Groene locaties in bestaand gebied blijven zoveel mogelijk behouden.

Andere mogelijk voor herstructurering in aanmerking komende locaties zijn opgenomen in de Structuurvisie 'Kernen Gemeente Dalfsen'. In de Structuurvisie is de betreffende locatie aangemerkt als 'mogelijke ontwikkelingslocatie wonen' (zie paragraaf 2\.5\.1).

###### 2\.5\.2\.4 Toetsing van het initiatief aan de Woonvisie 2016\-2020

De in dit bestemmingsplan besloten ontwikkeling voorziet in een passende herontwikkeling van een inbreidingslocatie in de kern Lemelerveld. Met de herontwikkeling wordt dreigende leegstand en verpaupering van bestaande verouderde bebouwing (Welkooplocatie) voorkomen. Het programma is zorgvuldig gekozen om zo als aanvulling te fungeren op het bestaande woningaanbod in Lemelerveld.

##### 2\.5\.3 Notitie Inbreidingslocaties

###### 2\.5\.3\.1 Algemeen

De 'Notitie inbreidingslocatie' vormt een belangrijk beleidsdocument op grond waarvan medewerking wordt verleend. In de 'Notitie inbreidingslocatie' wordt ingegaan op algemene uitgangspunten voor inbreidingslocaties in de gemeente Dalfsen. Aanleiding was het verzoek vanuit de gemeenteraad om eenÂ notitie, waarin transparant wordt beschreven hoe met name procedureel wordt omgegaan met (aanvragen voor)Â bouwen op inbreidingslocaties.

###### 2\.5\.3\.2 Particuliere initiatiefnemers / projectontwikkelaars

Bij particuliere initiatiefnemers wordt de eis gesteld dat er sprake moet zijn van een ruimtelijk knelpunt, wil het bestuur medewerking verlenen aan inbreiding. In dit geval is sprake van het volgende ruimtelijke knelpunt:

*'Als voor een gebouw (geen woning) geen passende andere bestemming gevonden kan worden*

*en woningbouw kan bijdragen aan de verbetering van de ruimtelijke kwaliteit van de omgeving*

*(leegstand leidt tot verpaupering)'.*

Volgende stap is het uitwerken van een stedenbouwkundige visie. In de stedenbouwkundige visie worden de thema's behandeld die in bijlage 1 van de notitie staan.

###### 2\.5\.3\.3 Toetsing van het initiatief aan de Notitie Inbreidingslocaties

In de stedenbouwkundige visie (bijlage 1) is aangetoond dat de herontwikkeling binnen het plangebied passend is binnen de kaders van de 'Notitie Inbreidingslocaties'. Vervolgstap is de uitwerking van de planologische kaders. Het voorliggende bestemmingsplan voorziet hierin.

##### 2\.5\.4 Visie De blik op het kanaal van Lemelerveld

###### 2\.5\.4\.1 Algemeen

De visie 'De blik op het kanaal van Lemelerveld' is bedoeld om diverse ontwikkelingen in de kanaalomgeving, die op dit moment actueel zijn, helder in beeld te krijgen en goed op elkaar af te stemmen. Daarnaast biedt het een kader voor toekomstige verbeteringen in de Kanaalzone. Het gaat om zowel de bebouwing als de openbare ruimte. Voorbeelden die in de visie aan de orde komen zijn de vervanging van het viaduct en herinrichting van de onderdoorgang, de achterkantensituatie aan de MÃ¶lnhoek, invulling van de locaties bij de Driepuntsbrug en Jansen en een fietsstraat van Kroonplein tot de achteringang van de Heilig Hart school, langs het kanaal.

###### 2\.5\.4\.2 Welkooplocatie

De visie geeft ook een wensbeeld voor een ruimtelijke ontwikkeling van de Welkooplocatie. De uitgangspunten betreffen:

* De bebouwing is gerelateerd aan kanaal: volumes haaks op het kanaal;

* Twee bouwlagen met een kap;

* Kaprichting haaks op kanaal;

* Kappen bedekt met zwarte pannen;

* Eenvoudige volumes, refererend aan het industrieel verleden;

* Baksteenarchitectuur in donkere kleuren: donkerrood, donkerbruin, zwart;

* Openbare ruimte gericht op het kanaal;

* Geen tuinen of ondiepe voortuinen;

* Bij nieuwe ontwikkelingen: parkeerplaatsen langs het kanaal vervangen voor parkeerplaatsen elders.

###### 2\.5\.4\.3 Toetsing van het initiatief aan de visie De blik op het kanaal van Lemelerveld

Bij de invulling van het plangebied is rekening gehouden met de uitgangspunten zoals die zijn opgenomen in de visie 'De blik op het kanaal van Lemelerveld'. De in dit bestemmingsplan besloten ontwikkeling sluit aan op de uitgangspunten zoals verwoord in de visie 'De blink op het kanaal van Lemelerveld'.

##### 2\.5\.5 Externe veiligheidsvisie gemeente Dalfsen

###### 2\.5\.5\.1 Geen toename risico's binnen de kern

In het externe veiligheidsbeleid van de gemeente Dalfsen is uiteengezet op welke manier met het aspect externe veiligheid omgegaan moet worden in ruimtelijke plannen en in milieuvergunningen. In ruimtelijke zin is in het beleid onderscheid gemaakt in verschillende gebiedstypen binnen de gemeente. Zo is er onderscheid gemaakt in woongebieden, bedrijventerreinen, recreatiegebieden en het overige gebied van de gemeente. Daarnaast is onderscheid gemaakt in bestaande en nieuwe situaties. In het kort komt het erop neer dat in woongebieden geen nieuwe risicobronnen worden geÃ¯ntroduceerd en dat op bedrijventerreinen een nieuwe risicobron kan worden geÃ¯ntroduceerd indien de veiligheidscontour binnen de eigen inrichtingsgrens blijft. Dit betekent dat de bestaande risicobronnen wel mogen blijven, totdat de risicovolle activiteiten op die plek worden gestaakt.

###### 2\.5\.5\.2 Aanvaardbaarheid groepsrisico ter beoordeling bestuur

Ten aanzien van het groepsrisico is in dit document aangegeven dat het bestuur van de gemeente hierin een belangrijke rol vervult. Het bestuur van de gemeente Dalfsen moet namelijk verantwoorden of een bepaalde situatie aanvaardbaar wordt geacht. Een beslissing op het wel of niet aanvaardbaar zijn van een bepaald risico is in de regel niet eenvoudig, vanwege de verschillende belangen die hierin spelen. Naast het veiligheidsbelang speelt vanzelfsprekend ook een economische belangenafweging.

###### 2\.5\.5\.3 Toetsing van het initiatief aan de externe veiligheidsvisie gemeente Dalfsen

Het plangebied ligt niet in de nabijheid van risicovolle inrichtingen. In paragraaf 3\.2\.5 wordt nader ingegaan op het aspect externe veiligheid. Hieruit zal blijken dat er op het gebied van externe veiligheid geen belemmeringen zijn voor de voorgenomen ontwikkeling.

### Hoofdstuk 3 Onderzoek

#### 3\.1 Beschrijving van de huidige situatie

##### 3\.1\.1 Huidige situatie

Algemene situatie

Lemelerveld is een jong dorp en ontstaan op het kruispunt van de Overijsselse kanalen en de spoorlijn van Deventer naar Ommen (nu de provincialeweg N348\). Lemelerveld is genoemd naar het veld bij het dorp Lemele. Het dorp Lemele heeft zijn naam te danken aan de Lemelerberg, waar leem werd afgegraven.

Het plangebied in gelegen aan de Industriestraat in de kern Lemelerveld. De omgeving van het plangebied bestaat voornamelijk uit woonbebouwing. Op korte afstand ten zuiden van het plangebied zijn tevens maatschappelijke en detailhandelsfuncties aanwezig.

In afbeelding 3\.1 is een luchtfoto opgenomen, hierin is de huidige situatie van het plangebied weergegeven. Het plangebied is indicatief aangegeven met de rode omlijning.

| afbeelding "i_NL.IMRO.0148.LKernen2016hz4-vs01_0008.png"      Â |

| --- |

| *Afbeelding 3\.1 Huidige situatie plangebied (Bron: PDOK)*   Â |

Situatie binnen het plangebied

Binnen het plangebied is een voormalige Welkooplocatie aanwezig (Industriestraat 5\). Ten zuiden van de voormalige Welkooplocatie is een woning met bijhorende bebouwing aanwezig (Industriestraat 4\). Verder behoort een deel van de Industriestraat tot het plangebied.

#### 3\.2 Onderzoeken

Voor de beoordeling van het plan moet worden gekeken naar de mate waarin de omgeving, als gevolg van de uitwerking van dit plan, wordt belemmerd. Hierbij wordt gekeken naar de aspecten archeologie \& cultuurhistorie, bodemkwaliteit, duurzaamheid, ecologie, externe veiligheid, geluid, luchtkwaliteit, milieuzonering, verkeerssituatie en water.

##### 3\.2\.1 Archeologie \& cultuurhistorie

###### 3\.2\.1\.1 Archeologie

Algemeen

Op grond van de Erfgoedwet moet in ruimtelijke plannen rekening gehouden worden met archeologische waarden. In de Erfgoedwet is bepaald dat gemeenten een archeologische zorgplicht hebben en dat initiatiefnemers van projecten waarbij de bodem wordt verstoord, verplicht zijn rekening te houden met de archeologische relicten die in het plangebied aanwezig (kunnen) zijn. Hiervoor is onderzoek noodzakelijk: het archeologisch vooronderzoek.

Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten. Bij het opstellen en uitvoeren van ruimtelijke plannen wordt daarom rekening gehouden met zowel de bekende als de te verwachten archeologische waarden.

Gemeentelijk beleid

De gemeente Dalfsen ziet archeologie als een onmisbare en vaak enige bron voor geschiedschrijving, dit blijkt uit de 'Notitie archeologiebeleid gemeente Dalfsen 2017'. Met behoud van het cultureel erfgoed wordt een extra kwaliteit toegevoegd aan de ruimtelijke inrichting. Het betrekken van archeologie in een zo vroeg mogelijk stadium voorkomt conflicterende belangen in een latere fase, zowel in het proces als financieel\-economisch.

De gemeente heeft een actuele archeologische verwachtingskaart opgesteld en vervolgens op basis daarvan een archeologische beleidsadvieskaart opgesteld. Op de beleidsadvieskaart wordt per gebied een categorie vermeld die gekoppeld is aan waarden met beleidsadviezen. De adviezen kunnen met de bij de adviezen behorende regels worden opgenomen in gemeentelijke omgevingsplannen en de gemeentelijke visie.

Voor de adviezen wordt gebruik gemaakt van een bij de gemeentelijke notitie behorende beleidskaart. In afbeelding 3\.2 is een uitsnede van deze kaart opgenomen, het plangebied is hierop indicatief aangegeven met de rode omlijning.

| afbeelding "i_NL.IMRO.0148.LKernen2016hz4-vs01_0009.png"      Â |

| --- |

| *Afbeelding 3\.2: Uitsnede archeologische beleidsadvieskaart (Bron: Gemeente Dalfsen)*   Â |

Situatie plangebied

Op basis van de archeologische beleidskaart is het plangebied een gebied waarin AWG (Archeologisch Waardevolle Gebieden) categorie 7 voorkomt. Bij ontwikkelingen in dergelijke gebieden is archeologisch onderzoek noodzakelijk als er sprake is van bodemverstoringen die dieper gaan dan 30 cm\-Mv en een groter oppervlak hebben dan 5\.000 m2.

In geval van de in dit bestemmingsplan besloten ontwikkeling wordt de onderzoeksgrens niet overschreden. Het oppervlakte waar sprake zal zijn van bodemverstoring ligt onder de 5\.000 m2. Tevens is in voorliggend geval uit het verkennend en nader bodemonderzoek (zie paragraaf 3\.2\.2) gebleken dat de bodem binnen het plangebied diep geroerd is, er zijn geen bijzonderheden aangetroffen. Gelet op het vorenstaande wordt geconcludeerd dat er in het plangebied geen aanwijzingen zijn aangetroffen voor een archeologische vindplaats. Het oorspronkelijke bodemprofiel is zeer verstoord, waardoor mogelijke vindplaatsen in het verleden reeds verloren zijn gegaan. Het uitvoeren van een archeologisch onderzoek is niet noodzakelijk.

Ter bescherming van eventuele aanwezige archeologische waarden, bij eventuele overige en/of toekomstige ontwikkelingen binnen het plangebied in de toekomst, is de dubbelbestemming 'Waarde \- Archeologie 6' opgenomen in dit bestemmingsplan.

###### 3\.2\.1\.2 Cultuurhistorie

Algemeen

Onder cultuurhistorische waarden worden alle structuren, elementen en gebieden bedoeld die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten. De bescherming van cultuurhistorische elementen is vastgelegd in de Erfgoedwet. Deze wet is vooral gericht op het behouden van historische elementen voor latere generaties.

Situatie plangebied

Uit de Cultuurhistorische Atlas Overijssel blijkt dat er in en direct nabij het plangebied geen cultuurhistorische waarden voorkomen. Geconcludeerd wordt dat er geen sprake is van negatieve effecten op deze cultuurhistorisch waardevolle objecten.

###### 3\.2\.1\.3 Conclusie

Het uitvoeren van een archeologisch onderzoek is in het kader van dit bestemmingsplan niet noodzakelijk. Daarnaast bevinden zich in het plangebied en de directe omgeving van het plangebied geen cultuurhistorische waarden die een belemmering vormen voor de uitvoering van het gewenste plan.

##### 3\.2\.2 Bodemkwaliteit

###### 3\.2\.2\.1 Regelgeving en beleid

Het Besluit ruimtelijke ordening schrijft voor dat de bodemkwaliteit geschikt moet zijn voor de nieuwe functie of gebruik. Activiteiten in het verleden kunnen een bodemvervuiling hebben veroorzaakt. Mogelijk moet eerst deze vervuiling worden opgeruimd. De Wet Bodembescherming geeft hiervoor kaders.

In het kader van de in dit bestemmingsplan besloten ontwikkeling is de Kruse Groep ter plaatse van de voormalige Welkooplocatie een verkennend en nader bodemonderzoek uitgevoerd conform de richtlijnen NEN 5740, NEN 5707 en NTA 5755\. Het volledige onderzoeksrapport is bijgevoegd in bijlage 2.

Opgemerkt wordt dat het perceel behorend bij de woning Industriestraat 4 buiten de scope van het bodemonderzoek valt. Gelet op het feit dat de gronden ter plaatse reeds zijn voorzien van een woonbestemming wordt het niet noodzakelijk geacht hier een bodemonderzoek uit te voeren.

###### 3\.2\.2\.2 Beoordeling

Uit het bodemonderzoek is gebleken dat er in de boven\- en de ondergrond enkele verontreinigingen aanwezig zijn. Er is geen sprake van een ernstig geval van bodemverontreiniging, aangezien het omvangscriterium van 25 m3 sterk verontreinigde grond niet wordt overschreden. Er dient een saneringsplan te worden opgesteld, dat door het bevoegd gezag (gemeente) dient te worden goedgekeurd. Na sanering zal er op grond van de milieuhygiÃ«nische kwaliteit van de bodem geen belemmering meer zijn voor het toekomstige gebruik van het terrein voor wonen met tuin.

###### 3\.2\.2\.3 Conclusie

Uit milieukundig oogpunt is er, na sanering van de verontreinigde gronden, geen bezwaar tegen de in dit bestemmingsplan besloten ontwikkeling.

##### 3\.2\.3 Duurzaamheid

###### 3\.2\.3\.1 Algemeen

De gemeente Dalfsen zet in op een duurzaam leefbare gemeente. Duurzaamheid betekent letterlijk: geschikt om lang te bestaan. Het begrip wordt ook wel omschreven als een situatie waarbij voorzien wordt in de behoefte van de huidige generatie zonder voor toekomstige generaties de mogelijkheden in gevaar te brengen om ook in hun behoeften te voorzien. Duurzame ontwikkelingen voorzien in de behoefte aan de huidige generatie, zonder voor toekomstige generaties de mogelijkheden in gevaar te brengen om ook in hun behoeften te voorzien.

Er zijn drie verschijningsvormen van duurzaamheid te onderscheiden:

* 1\. ecologische duurzaamheid als het gaat om ecologische waarden;

* 2\. economische duurzaamheid als het gaat om een zo efficiÃ«nt mogelijke productie en;

* 3\. sociale duurzaamheid als het gaat om de leefkwaliteit van de mens. Hiermee worden zaken als sociale veiligheid en een schone woonomgeving bedoeld.

Voor ruimtelijke maatregelen zijn in beginsel alle drie verschijningsvormen van duurzaamheid relevant. De uiteindelijke keuze is een ruimtelijke afweging die op basis van bestuurlijke afwegingen wordt bepaald.

###### 3\.2\.3\.2 Speerpunten

De gemeenteraad van Dalfsen heeft op 18 april 2017 het Beleidsplan Duurzaamheid 2017\-2025 vastgesteld. In beleidsplan worden de verbeterdoelen en de concrete doelen uit de eerder vastgestelde kadernota verder uitgewerkt. De ambitie om van Dalfsen een duurzaam leefbare gemeente te maken is in de kadernota vertaald naar twee hoofdstromen: een energiegerichte en een meer algemene lijn. Ten opzichte van het oude duurzaamheidsbeleid â CO2\-neutraal in 2025 \- is dat laatste een verbreding. Hoewel CO2 als meetlat losgelaten wordt en ook niet langer wordt gesteld dat de hele gemeente energieneutraal zal zijn in 2025, blijft het met dit beleidsplan mogelijk toch zo ver te komen. De gemeente Dalfsen heeft 4 verbeterdoelen aangewezen:

* 1\. Minder energieverbruik

* 2\. Meer duurzame energie

* 3\. Meer lokale kracht

* 4\. Meer circulair

Deze verbeterdoelen zijn in het Beleidsplan Duurzaamheid vertaald naar meerdere concrete doelen. In de ruimtelijke onderbouwing van de ruimtelijke plannen wordt aandacht besteed aan zowel de verbeterdoelen als de concrete doelen van het Beleidsplan Duurzaamheid, voor zover dat ruimtelijk relevant is voor dat bestemmingsplan.

###### 3\.2\.3\.3 Conclusie

De voorgenomen ontwikkeling betreft nieuwbouw waarbij duurzaamheid een belangrijk aspect is. De voorgenomen ontwikkeling betreft nieuwbouw waarbij de meest recente bouwbesluit\-eisen met betrekking tot energiezuinigheid worden toegepast. Tot slot worden de woningen aardgasloos gebouwd.

##### 3\.2\.4 Ecologie

Vanaf 1 januari 2017 is de Wet natuurbescherming in werking getreden. Deze wet vervangt 3 wetten: de Natuurbeschermingswet 1998, de Flora\- en faunawet en de Boswet.

In de Wet natuurbescherming wordt gesteld dat een ieder voldoende zorg in acht neemt voor de in het wilde levende dieren en planten, alsmede voor hun directe leefomgeving. Dit betekent dat onderzocht moet worden of door de plannen bedreigende situaties ontstaan in de leefomgeving van, in of direct rond het gebied voorkomende flora en fauna. Het gaat hierbij om het effect van de beoogde ingreep op het natuurlijke milieu. De aard van de ingreep speelt daarbij een belangrijke rol.

In deze paragraaf wordt onderscheid gemaakt tussen de gebiedsbescherming en de soortenbescherming*.*

###### 3\.2\.4\.1 Gebiedsbescherming

Natura 2000 is een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/409/EEG) en gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Wet natuurbescherming beschermd.

Natuur Netwerk Nederland (NNN) (voorheen Ecologische Hoofstructuur) is de kern van het Nederlandse natuurbeleid. De NNN is in provinciale structuurvisies uitgewerkt. In of in de directe nabijheid van de NNN geldt het 'nee, tenzij'\- principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

###### 3\.2\.4\.1\.1 Natura 2000

Voor de bescherming van ecologische waarden moet bij ruimtelijke ingrepen een afweging worden gemaakt volgens de Vogel\- en Habitatrichtlijn en de Wet natuurbescherming.

Met de Vogel\- en Habitatrichtlijngebieden levert Nederland een bijdrage aan een Europees netwerk van beschermde natuurgebieden. De Vogelrichtlijn is gericht op het beschermen van de in het wild levende vogelsoorten en op de instandhouding van de habitats die het leefmilieu voor deze soorten vormen. De Habitatrichtlijn is gericht op het instandhouden van natuurlijke en halfnatuurlijk habitats en bescherming van wilde flora en fauna.

Het plangebied ligt niet binnen of nabij een Natura 2000\-gebied. Het dichtstbijzijnde Natura 2000\-gebied ligt op een afstand van meer dan 3 kilometer. Gezien de afstand tot het dichtstbijzijnde Natura 2000\-gebied, de aard en omvang van de ontwikkeling en de invulling van het tussenliggende gebied met infrastructuur en bebouwing (barriÃ¨rewerking), wordt geconcludeerd dat er geen sprake is van negatieve effecten op de instandhoudingsdoelstellingen van Natura 2000\-gebieden.

###### 3\.2\.4\.1\.2 Natuurnetwerk Nederland

Het Natuurnetwerk Nederland is het Nederlands netwerk van bestaande en nieuw aan te leggen natuurgebieden. Het netwerk moet natuurgebieden beter verbinden met elkaar en met het omringende agrarisch gebied.

Binnen de provincie Overijssel is de begrenzing van deze gebieden op perceelsniveau vastgelegd in de provinciale Omgevingsvisie. De bescherming is geregeld in de provinciale Omgevingsverordening Overijssel

De dichtstbijzijnde gebieden die zijn aangewezen als NNN liggen op minimaal 1,2 kilometer afstand van het plangebied. Aangezien het plangebied buiten de NNN ligt en van een fysieke aantasting van de NNN dan ook geen sprake is, kunnen opvallende effecten op de wezenlijke kenmerken en waarden van de NNN worden uitgesloten. Verdere toetsing in de vorm van een âNee, tenzij\-toetsâ is niet aan de orde.

###### 3\.2\.4\.2 Soortenbescherming

De aanwezigheid van veel verschillende planten\- en dierensoorten in voldoende aantallen en in ecologisch gezonde natuurgebieden, zorgt ervoor dat de natuur tegen een stootje kan. Sommige plantensoorten en diersoorten, zoals vleermuizen, gierzwaluwen, steenuilen en huismussen, zijn kwetsbaar. In een dichtbevolkt land als Nederland is een goede bescherming van de aanwezige natuur dan ook belangrijk. Wanneer het met de natuur goed gaat, kunnen economische en andere maatschappelijke activiteiten meer ruimte worden geboden.

Met het onderdeel soortenbescherming in de Wet natuurbescherming (Wnb) beschermt de provincie de planten\- en diersoorten die in het wild voorkomen. Alle vogels en ruim 230 planten\- en diersoorten vallen onder de bescherming van deze wet, met als doel de biodiversiteit te bevorderen. In de wet is een aantal verboden opgenomen. Zo is het bijvoorbeeld verboden om beschermde dieren opzettelijk te doden, te verstoren of te verjagen of om voortplantingsplaatsen en rustplaatsen te beschadigen of te vernielen. In bepaalde situaties is het mogelijk deze verboden te overtreden, maar daarvoor is dan wel een vrijstelling of een ontheffing nodig.

Zorgplicht: Of dieren en planten nu beschermde soorten zijn of niet, de Wnb schrijft voor dat we nadelige gevolgen voor planten en dieren moeten voorkomen. Er moet dus zorgvuldig worden omgegaan met onze omgeving. Deze zogenoemde zorgplicht geldt voor iedereen.

In dit geval is een quickscan natuurtoets uitgevoerd voor het plangebied. De conclusies uit de quickscan natuurtoets zijn hierna opgenomen. Voor een nadere toelichting op de quickscan wordt verwezen naar de onderstaande samenvatting of het gehele document, opgenomen in bijlage 3 bij deze toelichting.

Situatie plangebied

Het plangebied behoort mogelijk tot het functionele leefgebied van sommige amfibieÃ«n\-, grondgebonden zoogdier\-, vleermuis\- en vogelsoorten. Deze soorten benutten het onderzoeksgebied hoofdzakelijk als foerageergebied, maar vermoedelijk nestelen er verschillende vogelsoorten, bezetten sommige grondgebonden zoogdiersoorten er een rust\- en/of voortplantingsplaats en bezetten sommige amfibieÃ«nsoorten er een (winter)rustplaats. Er zijn geen aanwijzingen gevonden dat vleermuizen een verblijfplaats in de bebouwing of beplanting in het plangebied bezet.

Van de vogelsoorten die in het plangebied nestelen zijn uitsluitend de bezette nesten beschermd, niet de oude nesten of de nestplaats. Werkzaamheden die leiden tot het verstoren/vernielen van vogelnesten dienen buiten de voortplantingsperiode van vogels uitgevoerd te worden. De meest geschikte periode om deze werkzaamheden uit te voeren is augustus\-februari.

Voor de grondgebonden zoogdier\- en/of amfibieÃ«nsoorten, die een rust\- en/of voortplantingslocatie in het plangebied bezetten, geldt een vrijstelling van de verbodsbepalingen âdoden en verwondenâ en het âbeschadigen en vernielen van rust\- en voortplantingslocatiesâ (of de soort is niet beschermd). De functie van het plangebied als foerageergebied voor vogels, amfibieÃ«n, grondgebonden zoogdieren en vleermuizen wordt door uitvoering van de voorgenomen activiteiten niet aangetast.

###### 3\.2\.4\.3 Conclusie

Mits bezette vogelnesten beschermd worden, dan leiden voorgenomen activiteiten niet tot wettelijke consequenties in het kader van soortenbescherming. Vanwege de ligging buiten beschermd (natuur)gebied en de lokale invloedsfeer van de voorgenomen activiteiten, leiden de voorgenomen activiteiten niet tot wettelijke consequenties in het kader van gebiedsbescherming. Er is geen nader onderzoek vereist en er hoeft geen ontheffing van de Wnb aangevraagd te worden om de voorgenomen activiteiten in overeenstemming met de Wnb uit te mogen voeren.

##### 3\.2\.5 Externe veiligheid

###### 3\.2\.5\.1 Algemeen

Externe veiligheid is een beleidsveld dat is gericht op het beheersen van risico's die ontstaan voor de omgeving bij de productie, de opslag, de verlading, het gebruik en het transport van gevaarlijke stoffen. Bij nieuwe ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Concreet gaat het om risicovolle bedrijven, vervoer gevaarlijke stoffen per weg, spoor en water en transport gevaarlijke stoffen via buisleidingen. Op de diverse aspecten van externe veiligheid is afzonderlijke wetgeving van toepassing. Voor risicovolle bedrijven gelden onder meer:

* het Besluit externe veiligheid inrichtingen (Bevi);

* de Regeling externe veiligheid inrichtingen (Revi);

* het Registratiebesluit externe veiligheid;

* het Besluit risico's zware ongevallen 2015 (Brzo 2015\);

* het Vuurwerkbesluit.

Voor vervoer van gevaarlijke stoffen geldt de 'Wet Basisnet vervoer gevaarlijke stoffen' (Wet Basisnet). Dat vervoer gaat over water, spoor, wegen, per buisleiding of door de lucht. De regels van het Basisnet voor ruimtelijke ordening zijn vastgelegd in:

* het Besluit externe veiligheid transportroutes (Bevt);

* de Regeling basisnet;

* de (aanpassing) Regeling Bouwbesluit (veiligheidszone en plasbrandaandachtsgebied).

Het vervoer van gevaarlijke stoffen per buisleiding is geregeld in het Besluit externe veiligheid buisleidingen (Bevb).

Het doel van wetgeving op het gebied van externe veiligheid is risico's waaraan burgers in hun leefomgeving worden blootgesteld vanwege risicovolle inrichtingen en activiteiten tot een aanvaardbaar minimum te beperken. Het is noodzakelijk inzicht te hebben in de kwetsbare en beperkt kwetsbare objecten en het plaatsgebonden en het groepsrisico.

###### 3\.2\.5\.2 Externe veiligheidsvisie gemeente Dalfsen

In het externe veiligheidsbeleid van de gemeente Dalfsen is uiteengezet op welke manier met het aspect externe veiligheid moet worden omgegaan in ruimtelijke plannen en in milieuvergunningen. In ruimtelijke zin is in het beleid onderscheid gemaakt in verschillende gebiedstypen binnen de gemeente. Zo is er onderscheid gemaakt in woongebieden, bedrijventerreinen, recreatiegebieden en het overige gebied van de gemeente. Daarnaast is onderscheid gemaakt in bestaande en nieuwe situaties. In het kort komt het erop neer dat in woongebieden geen nieuwe risicobronnen worden geÃ¯ntroduceerd en dat op bedrijventerreinen een nieuwe risicobron kan worden geÃ¯ntroduceerd indien de veiligheidscontour binnen de eigen inrichtingsgrens blijft. Dit betekent dat de bestaande risicobronnen wel mogen blijven, totdat de risicovolle activiteiten op die plek worden gestaakt.

###### 3\.2\.5\.2\.1 Aanvaardbaarheid groepsrisico ter beoordeling bestuur

Voor het groepsrisico is in dit document aangegeven dat het bestuur van de gemeente hierin een belangrijke rol vervult. Het bestuur van de gemeente Dalfsen moet namelijk verantwoorden of een bepaalde situatie als aanvaardbaar wordt gezien. Een beslissing op het wel of niet aanvaardbaar zijn van een bepaald risico is in de regel niet eenvoudig, vanwege de verschillende belangen die hierin spelen. Naast het veiligheidsbelang speelt vanzelfsprekend ook een economische belangenafweging.

| afbeelding "i_NL.IMRO.0148.LKernen2016hz4-vs01_0010.png"      Â |

| --- |

| *Afbeelding 3\.3: Uitsnede Risicokaart (Bron: gemeente Dalfsen)*   Â |

###### 3\.2\.5\.2\.2 Risicobronnen

In de nabije omgeving van het plangebied zijn op basis van de Risicokaart geen zogenoemde risicobronnen aanwezig (zie afbeelding 3\.3\). Op enige afstand van het plangebied is wel een LPG vulpunt, reservoir en afleverinstallatie aanwezig. De afstand tot grens invloedsgebied verantwoording groepsrisico bedraagt 150 meter. De grootste PR 10\-6 contour bedraagt 35 meter, voor het LPG vulpunt. Het plangebied is gelegen op ten minste 450 meter, waardoor een nadere verantwoording van het groepsrisico niet noodzakelijk wordt geacht.

Toets aan Risicokaart

Uit de inventarisatie van de risicokaart blijkt dat het plangebied:

* 1\. zich niet bevindt binnen de risicocontour van Bevi\- en Brzo\-inrichtingen danwel inrichtingen die vallen onder het Vuurwerkbesluit (plaatsgebonden risico);

* 2\. zich niet bevindt binnen een gebied waarbinnen een verantwoording van het groepsrisico nodig is;

* 3\. niet binnen de veiligheidsafstanden van het vervoer gevaarlijke stoffen ligt;

* 4\. niet binnen de veiligheidsafstanden van buisleidingen voor het vervoer van gevaarlijke stoffen ligt.

###### 3\.2\.5\.3 Conclusie

Een en ander brengt met zich mee dat het project in overeenstemming is met wet\- en regelgeving met betrekking op externe veiligheid.

##### 3\.2\.6 Geluid

###### 3\.2\.6\.1 Algemeen

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail\- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan of het nemen van een omgevingsvergunning als het plan een geluidgevoelig object mogelijk maakt binnen een geluidszone van een bestaande geluidsbron of het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeurswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeurswaarde te voldoen.

Woningen zijn aan te merken als geluidsgevoelige objecten. In de directe omgeving van het plangebied zijn geen spoorrails of geluidsproducerende bedrijvigheid (zie ook **3\.2\.8**) aanwezig waardoor de aspecten railverkeerslawaai en industrielawaai buiten beschouwing kunnen blijven. Hierna wordt ingegaan op wegverkeerslawaai.

###### 3\.2\.6\.2 Wegverkeerslawaai

In artikel 74 van de Wgh is aangegeven dat wegen aan weerszijden een wettelijke geluidszone hebben waarvan de grootte is opgenomen in onderstaande tabel.

Wettelijke geluidszones van wegen:

| **Aantal rijstroken**   Â | **Stedelijk gebied**    Â | **Buitenstedelijk gebied**   Â |

| --- | --- | --- |

| 1 of 2 rijstroken    Â | 200 m   Â | 250 m   Â |

| 3 of 4 rijstroken   Â | 350 m   Â | 400 m    Â |

| 5 of meer rijstroken   Â | 350 m   Â | 600 m   Â |

De hiervoor genoemde zones gelden niet voor:

* wegen die zijn aangeduid als woonerf (art 74\.2\);

* wegen waarvoor een maximumsnelheid van 30 km/uur geldt (art 74\.2\).

Het plangebied is gelegen in een gebied met alleen 30 km\-wegen die het woongebied ontsluiten. Gelet op de lage snelheid en lage verkeerintensiteiten is het uitvoeren van een akoestisch onderzoek wegverkeerslawaai niet noodzakelijk. Aangenomen kan worden dat ter plaatse van de beoogde geluidsgevoelige objecten (woningen) wordt voldaan een de voorkeurswaarde van 48 dB.

###### 3\.2\.6\.3 Conclusie

De Wet geluidhinder vormt geen belemmering voor de in dit bestemmingsplan besloten ontwikkeling.

##### 3\.2\.7 Luchtkwaliteit

###### 3\.2\.7\.1 Algemeen

Met betrekking tot luchtkwaliteit moet rekening gehouden worden met het gestelde in de Wet milieubeheer, hoofdstuk 5, titel 5\.2 Luchtkwaliteitseisen en de bijbehorende bijlagen.

Op basis van artikel 5\.16 Wm kan, samengevat, een bestemmingsplan worden vastgesteld, als:

* a. aannemelijk is gemaakt dat de mogelijkheden die het bestemmingsplan biedt, niet leiden tot het overschrijden van een in bijlage 2 van de Wet milieubeheer opgenomen grenswaarde die behoort bij de Wet Milieubeheer, hoofdstuk 5, titel 5\.2 Luchtkwaliteitseisen, of

* b. aannemelijk is gemaakt dat de mogelijkheden die het bestemmingsplan biedt, leiden tot een verbetering per saldo van de concentratie in de buitenlucht van de desbetreffende stof dan wel, bij een beperkte toename van de concentratie van de desbetreffende stof, de luchtkwaliteit per saldo verbetert door een samenhangende maatregel of een optredend effect, of

* c. aannemelijk is gemaakt dat de mogelijkheden die het bestemmingsplan biedt niet in betekenende mate bijdragen aan de concentratie in de buitenlucht van een stof waarvoor in bijlage 2 een grenswaarde is opgenomen, of

* d. het project is genoemd of beschreven dan wel past binnen een programma van het Nationaal Samenwerkingsprogramma Luchtkwaliteit (NSL).

Van een verslechtering van de luchtkwaliteit in betekenende mate als bedoeld onder c is sprake als zich Ã©Ã©n van de volgende ontwikkelingen voordoet:

* woningbouw: minimaal 1\.500 woningen netto bij 1 ontsluitende weg of minimaal 3\.000 woningen bij 2 ontsluitende wegen;

* infrastructuur: minimaal 3% concentratiebijdrage (verkeerseffecten gecorrigeerd voor minder congestie);

* kantoorlocaties: minimaal 100\.000 m2 brutovloeroppervlak bij 1 ontsluitende weg, minimaal 200\.000 m2 brutovloeroppervlak bij 2 ontsluitende wegen.

###### 3\.2\.7\.2 Situatie plangebied

Voorliggend bestemmingplan maakt de realisatie van per saldo 11 nieuwe woningen mogelijk. Geconcludeerd wordt dat door de ontwikkeling, die in dit bestemmingsplan mogelijk wordt gemaakt, de luchtkwaliteit niet "in betekenende mate" zal verslechteren. Aan het bepaalde omtrent het aspect luchtkwaliteit wordt dan ook voldaan. Evenmin kan deze ontwikkeling worden aangemerkt als een gevoelige bestemming in het kader van het Besluit gevoelige bestemmingen.

###### 3\.2\.7\.3 Conclusie

Het aspect luchtkwaliteit vormt geen belemmering voor dit plan.

##### 3\.2\.8 Milieuzonering

###### 3\.2\.8\.1 Algemeen

Voor het bepalen van de aan te houden afstanden wordt de VNG\-uitgave 'Bedrijven en Milieuzonering' uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan mogelijk is.

###### 3\.2\.8\.2 Gebiedstypen

Volgens de VNG\-uitgave 'Bedrijven en Milieuzonering' moet eerst worden beoordeeld of in de omgeving sprake is van functiemenging of functiescheiding. In dit geval is sprake van functiescheiding. Binnen functiescheidingsgebieden worden een tweetal omgevingstypen onderscheiden: 'rustige woonwijk' en 'gemengd gebied'.

Een 'rustige woonwijk' is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer. Het buitengebied wordt beschouwd als een met een 'rustige woonwijk' vergelijkbaar omgevingstype.

Het omgevingstype 'gemengd gebied' wordt in de VNG\-uitgave 'Bedrijven en milieuzonering' als volgt omschreven: *'Een gemengd gebied is een gebied met een matige tot sterke*

*functiemenging. Direct naast woningen komen andere functies voor zoals winkels, horeca en*

*kleine bedrijven. Ook lintbebouwing in het buitengebied met overwegend agrarische en andere*

*bedrijvigheid kan als gemengd gebied worden beschouwd. Gebieden die direct langs de*

*hoofdinfrastructuur liggen, behoren eveneens tot het omgevingstype gemengd gebied. Hier kan*

*de verhoogde milieubelasting voor geluid de toepassing van kleinere richtafstanden*

*rechtvaardigen. Geluid is voor de te hanteren afstand van milieubelastende activiteiten veelal*

*bepalend.'*

De richtafstanden uit het omgevingstype rustige woonwijk kunnen, zonder dat dit ten koste gaat van het woon\- en leefklimaat, met Ã©Ã©n afstandsmaat worden verlaagd indien sprake is van gemengd gebied. Daarbij wordt in de VNG\-uitgave 'Bedrijven en milieuzonering' opgemerkt dat het vanuit het oogpunt van efficiÃ«nt ruimtegebruik de voorkeur verdient functiescheiding niet verder door te voeren dan met het oog op een goed woon\- en leefklimaat noodzakelijk is.

Het plangebied wordt omringd door woonfuncties, op grotere afstand liggen een bedrijfsfunctie en detailhandelsfuncties. Gelet op de rustige ligging wordt uitgegaan van het omgevingstype "rustige woonwijk".

| **Milieucategorie**   Â | **Richtafstanden tot omgevingstype rustige woonwijk**   Â | **Richtafstanden tot omgevingstype gemengd gebied**   Â |

| --- | --- | --- |

| 1   Â | 10 m   Â | 0 m   Â |

| 2   Â | 30 m   Â | 10 m   Â |

| 3\.1   Â | 50 m   Â | 30 m   Â |

| 3\.2   Â | 100 m   Â | 50 m   Â |

| 4\.1   Â | 200 m   Â | 100 m   Â |

| 4\.2   Â | 300 m   Â | 200 m   Â |

| 5\.1   Â | 500 m   Â | 300 m   Â |

| 5\.2   Â | 700 m   Â | 500 m   Â |

| 5\.3   Â | 1\.000 m   Â | 700 m   Â |

| 6   Â | 1\.500 m   Â | 1\.000 m   Â |

###### 3\.2\.8\.3 Situatie plangebied

Aan de hand van de hiervoor genoemde regeling is onderzoek gedaan naar de feitelijke situatie. De VNG uitgave 'Bedrijven en Milieuzonering' geeft een eerste inzicht in de milieuhinder van inrichtingen.

Zoals hiervoor genoemd wordt moet bij het realiseren van nieuwe bestemmingen gekeken worden naar de omgeving waarin de nieuwe bestemmingen gerealiseerd worden. Hierbij spelen twee vragen een rol:

* 1\. past de nieuwe functie in de omgeving? (externe werking);

* 2\. laat de omgeving de nieuwe functie toe? (interne werking).

Externe werking

Hierbij gaat het met name om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat van omwonenden in ernstige mate wordt aangetast.

De functie 'wonen' is niet milieubelastend voor de omgeving. Er is dan ook geen sprake van een aantasting van het woon\- en leefklimaat van omwonenden.

Interne werking

Hierbij gaat het om de vraag of de nieuwe functies binnen het plangebied hinder ondervinden van bestaande functies in de omgeving. In het plangebied worden nieuwe woningen gerealiseerd. In de nabije omgeving bevinden zich enkele milieubelastende functies. Het gaat hierbij om enkele percelen bestemd tot âDetailhandelâ, op grond van de VNG\-Brochure âBedrijven en milieuzoneringâ aan te merken als een functie in milieucategorie 1\. Hiervoor geldt een richtafstand van 10 meter. Hier wordt in alle gevallen aan voldaan.

Aan de Schoolstraat 42 bevindt zich een perceel met de bestemming âBedrijfâ, waar de huidige bedrijfsactiviteiten zijn toegestaan. In de bijlage van het geldende bestemmingsplan staan de âhuidige activiteitenâ beschreven en dat is in dit geval âautoschadebedrijfâ. De activiteiten zijn gestopt en het pand staat te koop. De bestemming is echter nog steeds van kracht. Uitgegaan dient te worden van de maximale invullingsmogelijkheden van het bestemmingsplan.

Op basis van de VNG\-uitgave "Bedrijven en Milieuzonering" wordt een dergelijke inrichting aangemerkt als "Handel in auto's en motorfietsen, reparatie\- en servicebedrijven (categorie 2\)" en âAutospuitinrichting (categorie 3\.1\)â.

Indien wordt uitgegaan van de zwaarste categorie (Autospuitinrichting, categorie 3\.1\) betekent dit dat, op basis van het omgevingstype rustige woonwijk, voor de aspecten stof, geluid en gevaar een richtafstand van 30 meter geldt. Voor het aspect geur geldt een richtafstand van 50 meter. Deze richtafstanden gelden in principe tussen de perceelsgrenzen van een bedrijf en anderzijds de gevel van een woning. De gevels van de nieuw te bouwen woningen worden gebouwd op meer dan 50 meter afstand. Dit wordt planologisch vastgelegd door middel van het opnemen van bouwvlakken. Hiermee wordt voldaan aan de richtafstanden voor de aspecten geur, stof, geluid en gevaar.

###### 3\.2\.8\.4 Conclusie

Het aspect milieuzonering vormt geen belemmering voor de uitvoerbaarheid van dit plan.

##### 3\.2\.9 Verkeerssituatie

###### 3\.2\.9\.1 Algemeen

Bij het opstellen van bestemmingsplannen moet rekening worden gehouden met de verkeersgeneratie en parkeerbehoefte die ontstaat door een nieuwe ontwikkeling. Hiertoe zijn berekeningen uitgevoerd op basis van de publicatie 'Toekomstbestendig parkeren, publicatie 381 (december 2018\)' van het CROW.

Bij het gebruik van kencijfers moet rekening worden gehouden met onder meer de bereikbaarheidskenmerken van de locatie.

De volgende uitgangspunten zijn gehanteerd:

* Functie: âWoningenâ. Binnen de hoofdgroep âwonenâ zijn de kencijfers gekoppeld aan het type woning in combinatie met het prijssegment. In dit geval is sprake van: 'Koop, tussen/hoek' en 'koop, appartement';

* Verstedelijkingsgraad: niet stedelijk (Bron: CBS Statline);

* Stedelijke zone: rest bebouwde kom.

De gemiddelde parkeerbehoefte en verkeersgeneratie zijn bij de te onderscheiden woningtypen als volgt:

| Â | **Koop, etage** Gemiddeld   Â | **Koop, tussen/hoek** Gemiddeld   Â |

| --- | --- | --- |

| **Parkeerbehoefte**   Â | 1,9   Â | 2,0   Â |

| **Verkeersgeneratie**   Â | 6,0   Â | 7,4   Â |

###### 3\.2\.9\.2 Parkeerbehoefte

Binnen het plangebied worden zes rijwoningen gerealiseerd. Op basis van vorenstaande uitgangspunten levert dit een parkeerbehoefte op van afgerond 12 parkeerplaatsen. Daarnaast worden er zes appartementen gerealiseerd. Dit levert een parkeerbehoefte op van afgerond 12 parkeerplaatsen. In totaal is er dus sprake van een parkeerbehoefte van 24 parkeerplaatsen.

In voorliggend geval worden in totaal 37 parkeerplaatsen gerealiseerd, waarvan 7 worden gereserveerd voor reeds bestaande woningen ten noorden van het plangebied aan de Industriestraat. Uitgegaan wordt van 30 parkeerplaatsen ten behoeve van de beoogde nieuwe woningen.

Gelet op het feit dat er 30 nieuwe parkeerplaatsen worden gerealiseerd ten behoeve van de beoogde nieuwe woningen, wordt geconcludeerd dat ruim wordt voldaan aan de parkeerbehoefte (24 parkeerplaatsen).

###### 3\.2\.9\.3 Verkeersgeneratie

De nieuwe invulling van het plangebied als woonlocatie levert een totale verkeersgeneratie op van afgerond 81 vervoersbewegingen per weekdagetmaal. Voor een juiste conclusie dient er een vergelijking te worden gemaakt met de huidige situatie. In de huidige situatie is planologisch een detailhandelsfunctie mogelijk/aanwezig, die veel verkeersbewegingen met zich meebrengt. Ook is bij een detailhandelsfunctie sprake van zwaarder verkeer (laden en lossen goederen). Geconcludeerd kan worden dat de ontwikkeling geen onevenredige toename van de verkeersdruk met zich meebrengt.

###### 3\.2\.9\.4 Ontsluiting

De huidige locatie is tweezijdig ontsloten via de Industriestraat en Nijverheidsstraat. In de nieuwe situatie komt er binnen het plan een nieuwe weg die de Nijverheidsstraat verbindt met de Kloosterstraat. De Industriestraat wordt heringericht naar een fietspad. De ontsluiting van de beoogde nieuwe woningen vindt dus plaats op de hiervoor benoemde nieuwe ontsluitingsweg.

###### 3\.2\.9\.5 Conclusie

Vanuit verkeerskundig oogpunt zijn er geen bezwaren tegen de in dit bestemmingsplan besloten ontwikkeling.

##### 3\.2\.10 Water

In deze paragraaf wordt het waterbeleid voor verschillende schaalniveau's beschreven. Tot slot wordt ingegaan op de invloed van het project op de waterhuishouding.

###### 3\.2\.10\.1 Algemeen

Bij de totstandkoming van ruimtelijke plannen moet de watertoets worden toegepast. Dit houdt in dat alle ruimtelijke plannen een waterparagraaf moeten bevatten. De watertoets is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten in ruimtelijke plannen en besluiten. Het doel van de watertoets is om waterbelangen evenwichtig mee te nemen in het planvormingsproces. Hiermee wordt een veilig, gezond en duurzaam watersysteem nagestreefd. Het kader van de watertoets is vanaf 1 november 2003 wettelijk verankerd in het Besluit op de ruimtelijke ordening (Bro).

###### 3\.2\.10\.2 Watertoets

In het kader van de Wet ruimtelijke ordening (Wro) is het verplicht ruimtelijke plannen te 'toetsen op water', de zogenaamde Watertoets. De Watertoets is een waarborg voor water in ruimtelijke plannen en besluiten. De beantwoording van de vragen heeft er toe geleid dat de normale procedure van de watertoets van toepassing is. Het waterschap adviseert om de uitgangspuntennotitie (bijlage 4) te verwerken in de waterparagraaf.

Sweco heeft in geval van de in dit bestemmingsplan besloten ontwikkeling een watertoetsdocument (bijlage 5) opgesteld. Hierna wordt ingegaan op de belangrijkste bevindingen en conclusies uit dit document.

*Invloed op waterhuishouding*

De aan te leggen wegen parkeerplaatsen en kavels zorgen voor een toekomstig netto verhard oppervlak van circa 3\.469 m2. Dit is 610 m2 minder dan het huidige verhard oppervlak. Door de afname van het binnenstedelijk verhard oppervlak is realisatie van extra waterberging niet vereist.

*Voorkeursbeleid hemel\- en afvalwater*

In de toekomstige situatie zal het regenwater vertraagd worden afgevoerd volgens de trits âvasthouden, bergen, afvoerenâ. Dit betekent dat de voorkeur uit gaat naar een bovengrondse afvoer (al dan niet in combinatie met een wadi). Voor alle kavels geldt dat minimaal 19,8 mm neerslag per m2 verhard dakoppervlak op eigen terrein geborgen moet worden. Na berging op eigen terrein moet het overige regenwater van panden en terreinverhardingen bovengronds worden aangeboden op het openbaar gebied. De afvoer van regenwater vindt vervolgens plaats via een VGS\-stelsel. Deze sluit aan op de bestaande leiding in de Kloostertuinen.

Afvalwater van de woningen wordt aangesloten op het rioleringsstelsel in de nieuw aan te leggen weg aan de oostkant van de woningen.

*Wateroverlast*

Wateroverlast wordt voorkomen door de inrichting van het plangebied af te stemmen op de (geo)hydrologische situatie binnen het plangebied. De GHG in het plangebied is vastgesteld op NAP\+5,28 m. Om aan de ontwaterings\- en droogleggingseis te voldoen en (grond)wateroverlast te voorkomen dient het plangebied aangelegd te worden op een hoogte van minimaal NAP\+6,50 m. Bebouwing dient 0,30 meter boven de weg aangelegd te worden zodat regenwater altijd onbelemmerd naar een punt kan stromen waar het niet tot overlast leidt. De Industriestraat ligt op circa NAP \+6,80\. Dit leidt tot een minimaal vloerpeil van NAP\+7,10 m. In het waterhuishoudkundigplan vindt nadere uitwerking van aanlegpeilen plaats.

*Beschermingszone*

Binnen het plangebied ligt een beschermingszone van een A\-watergang. De functie van deze watergang moet te allen tijde worden gegarandeerd. Voor werkzaamheden binnen de beschermingszone moet een Watervergunning worden aangevraagd bij Waterschap Drents Overijsselse Delta.

*Overstromingsrisico*

Het plangebied ligt niet binnen een dijkring. Volgens risicokaart.nl ligt het plangebied niet in een overstromingsgebied waardoor een overstromingsrisicoparagraaf voor dit plan niet noodzakelijk is.

*Beheer en onderhoud*

Bij de herinrichting is het voornemen om de Industriestraat her in te richten. Bij de herinrichting dient rekening gehouden te worden met het beheer en onderhoud van het talud en de oever van de A\-watergang. Nadere afstemming hierover is nodig met Waterschap Drents Overijsselse Delta.

###### 3\.2\.10\.3 Conclusie

Geconcludeerd wordt dat de in dit bestemmingsplan besloten ontwikkeling geen negatieve effecten heeft op de waterhuishoudkundige aspecten.

### Hoofdstuk 4 Planbeschrijving

#### 4\.1 Algemeen

In dit hoofdstuk wordt aangegeven op welke wijze de binnen het plangebied voorkomende functies in het bestemmingsplan worden geregeld.

#### 4\.2 Beschrijving gewenste situatie

**Hervorming van de locatie (transformeren)**

Door The Citadelcompany is, in samenspraak met de gemeente Dalfsen, een stedenbouwkundig plan opgesteld. Concreet gaat het om de realisatie van 12 woningen in de vorm van twee blokken van 3 rijtjeswoningen en een kleinschalig appartementengebouw met 6 appartementen. De transformatie sluit zowel ruimtelijk\-functioneel als stedenbouwkundig goed aan bij de omgeving. In afbeelding 4\.1 is een situatieschets van de beoogde situatie opgenomen.

| afbeelding "i_NL.IMRO.0148.LKernen2016hz4-vs01_0011.png"      Â |

| --- |

| *Afbeelding 4\.1: Stedenbouwkundig plan (Bron: The Citadelcompany)*   Â |

**Bouwhoogte/bouwvolume**

Belangrijk is dat de toekomstige bouwmassa's goed aansluiten op de schaal en bouwmassa van omliggende bebouwingsstructuren. De rijwoningen bestaand uit twee bouwlagen met een kap en het kleinschalig appartementengebouw met zes appartementen bestaande uit drie bouwlagen. Hierbij wordt aangesloten op de ontwikkeling van de Kloostertuin, grenzend ten zuiden van het plangebied.

De woningen en het appartementengebouw zullen nagenoeg in dezelfde rooilijn worden gebouwd als de bestaande woningen in de omgeving, alleen zullen de rijwoningen iets verder naar achter worden gesitueerd waardoor een kleine verspringing ontstaat. Wat betreft bouw\- en gebruiksmogelijkheden is voor een groot deel aangesloten bij de mogelijkheden/maatvoeringseisen opgenomen in het geldende bestemmingsplan "Chw bestemmingsplan Kernen gemeente Dalfsen 2016".

Gelet op het vorenstaande wordt geconcludeerd dat de nieuwe woningen en het appartementengebouw zich goed voegen in de omgeving voor wat betreft maat en vormgeving.

**Industriestraat**

Een gedeelte van de Industriestraat behoort tot het plangebied. Het voornemen bestaat om deze straat te transformeren van een autoweg naar een fietspad. Het autoverkeer wordt hierbij geheel opgeheven, zo ontstaat er een meer beleefbaar kanaal. Ten oosten van de beoogde woningen zal een nieuwe ontsluitingsweg worden aangelegd tussen de Nijverheidstraat en de Kloosterstraat.

### Hoofdstuk 5 Toelichting op de regels

#### 5\.1 Algemeen

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels moeten in samenhang worden bekeken.

De regels zijn onderverdeeld in vier hoofdstukken:

* 1\. Inleidende regels (begrippen en wijze van meten);

* 2\. Bestemmingsregels;

* 3\. Algemene regels (o.a. afwijkingsregels);

* 4\. Overgangs\- en slotregels.

##### 5\.1\.1 Inleidende regels

In hoofdstuk 1 staan de inleidende regels. Deze regels gelden voor het gehele plangebied en hierin staan:

* Begrippen (Artikel 1)

In dit artikel zijn definities van de in de regels gebruikte begrippen opgenomen. Hiermee is een eenduidige uitleg van deze begrippen vastgelegd.

* Wijze van meten (Wijze van meten)

Dit artikel geeft onder meer bepalingen waar mag worden gebouwd en hoe bepaalde afmetingen gemeten moeten worden.

##### 5\.1\.2 Bestemmingsregels

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a.:

* a. Bestemmingsomschrijving: omschrijving van de activiteiten die zijn toegestaan;

* b. Bouwregels: eisen waaraan de bebouwing moet voldoen (bebouwingshoogte, bebouwingspercentage, etc.);

* c. Specifieke gebruiksregels: welk gebruik van gronden en opstallen in ieder geval strijdig zijn;

* d. Afwijken van de bouw\- en gebruiksregels: onder welke voorwaarde mag afgeweken worden van de aangegeven bouwregels en bestemming;

In paragraaf 5\.2 worden de bestemmingen nader toegelicht.

##### 5\.1\.3 Algemene regels

In hoofdstuk 3 staan de algemene regels. Deze regels gelden voor het gehele plangebied. Dit hoofdstuk is opgebouwd uit:

Anti\-dubbeltelregel (Artikel 11)

Deze regel is opgenomen om een ongewenste verdichting van de bebouwing te voorkomen. Deze verdichting kan zich met name voordoen, indien een perceel of een gedeelte daarvan, meer dan Ã©Ã©n keer betrokken wordt bij de berekening van een maximaal bebouwingspercentage.

Algemene bouwregels (Artikel 12)

In dit artikel worden de algemene bouwregels beschreven. Deze regels gaan in op de isolatie van gebouwen en het bouwen met een lagere EPC\-norm. In het kader van isolatiemaatregelen van gebouwen en het bouwen met een lagere EPC\-norm kan in ondergeschikte mate afgeweken worden van de geldende bouwregels.

Algemene gebruiksregels (Artikel 13)

In dit artikel worden de algemene gebruiksregels beschreven. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de bestemmingsomschrijving van de betreffende bestemming helder en duidelijk moet zijn.

Algemene afwijkingsregels (Artikel 14)

In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.

Algemene wijzigingsregels (Artikel 15)

In dit artikel zijn algemene wijzigingsregels opgenomen op basis waarvan burgemeester en wethouders het plan kunnen wijzigen.

Algemene procedureregels (Artikel 16)

In dit artikel worden procedureregels voor het stellen van een nadere eis beschreven.

Overige regels (Artikel 17)

In dit artikel wordt aangegeven dat de wettelijke bepalingen waar in de regels naar verwezen wordt van toepassing zijn op het moment van vaststelling van dit plan. Ook worden in dit artikel een aantal regels uit de bouwverordening van toepassing verklaard.

##### 5\.1\.4 Overgangs\- en slotregels

In hoofdstuk 4 van de regels staan de overgangs\- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregels wordt aangegeven hoe het bestemmingsplan wordt genoemd.

#### 5\.2 Verantwoording van de regels

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar mogelijk gemaakt worden en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw\- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In deze paragraaf worden de gemaakte keuzes nader onderbouwd. Hierbij zullen de bestemmingen in dezelfde volgorde als in de regels worden behandeld.

Bedrijf \- Nutsvoorziening (Artikel 3)

De voor 'Bedrijf \- Nutsvoorziening' aangewezen gronden zijn hoofdzakelijk bestemd voor het uitoefenen van bedrijfsmatige activiteiten voor het openbaar nut, transformatoren, gasvoorzieningen en andere nutsvoorzieningen en naar de aard daarmee gelijk te stellen voorzieningen.

Groen (Artikel 4)

De voor 'Groen' aangewezen gronden zijn hoofdzakelijk bestemd voor groenvoorzieningen, fiets\- en voetpaden, speelvoorzieningen, parkeerstroken, water, vijvers, steigers en waterhuishoudkundige voorzieningen.

Tuin (Artikel 5)

De voor 'Tuin' aangewezen gronden zijn onder andere bestemd voor tuinen behorende bij de op de aangrenzende gronden gelegen gebouwen. Met daarbij behorende bouwwerken, geen gebouw zijnde, erven en parkeervoorzieningen.

Verkeer (Artikel 6)

De voor 'Verkeer' aangewezen gronden zijn onder andere bestemd voor wegen, straten, paden, parkeervoorzieningen, groenvoorzieningen, standplaatsen, vlonders, water en waterhuishouding. Daarnaast zijn uitsluitend ter plaatse van de 'specifieke bouwaanduiding \- erfafscheiding' erfafscheidingen binnen de bestemming 'Verkeer' toegestaan.

Water (Artikel 7)

De voor 'Water' aangewezen gronden zijn hoofdzakelijk bestemd voor waterberging, waterhuishoudkundige voorzieningen, waterlopen en scheepvaart, met daaraan ondergeschikt, woonschepen ligplaatsen, oeververbindingen, groenvoorzieningen, vlonders, openbare nutsvoorzieningen en infrastructurele voorzieningen.

Wonen (Artikel 8)

De beoogde grondgebonden rijwoningen zijn voorzien van de bestemming 'Wonen'. De voor 'Wonen' aangewezen gronden zijn hoofdzakelijk bestemd voor wonen, al dan niet in combinatie met ruimte voor een aanhuisverbonden beroep en/of bed \& breakfast.

De bouwregels zijn opgedeeld in bouwregels voor hoofdgebouwen, bijbehorende bouwwerken en bouwwerken, geen gebouwen zijnde.

Hoofdgebouwen mogen uitsluitend worden gebouwd binnen een bouwvlak. Op de verbeelding is doormiddel van aanduidingen aangegeven hoeveel woningen er per bouwvlak zijn toegestaan. Verder is de maximale bouwhoogte op de verbeelding vastgelegd.

Bijbehorende bouwwerken dienen op een afstand van ten minste 1 meter achter de voorgevel van de woning en het verlengde daarvan te worden gebouwd. De afstand tot de zijdelingse perceelgrens bedraagt minimaal 1 meter, tenzij in de perceelgrens wordt gebouwd. De gezamelijke oppervlakte van bijbehorende bouwwerken, niet zijnde carports, bedraagt bij een in een rij aaneengebouwd woonhuis maximaal 50 m2.

Voor een bouwwerk, geen gebouw zijnde, zonder dak gelden de volgende regels:

* de bouwhoogte van bouwwerken, geen gebouw zijnde zonder dak bedraagt voor de voorgevel van het hoofdgebouw of het verlengde daarvan maximaal 1 m;

* in overige gevallen bedraagt de bouwhoogte maximaal 2 m.

Wonen \- Woongebouw (Artikel 9)

Het beoogde appartementen gebouw is voorzien van de bestemming 'Wonen \- Woongebouw'. Door voor 'Artikel Wonen \- Woongebouw' aangewezen gronden zijn hoofdzakelijk bestemd voor wonen in woongebouwen, al dan niet in combinatie met ruimte voor een aan huis verbonden beroep, in bestaand aantal woningen dan wel het ter plaatse van de aanduiding 'maximum aantal wooneenheden' aangegeven aantal.

De bouwregels zijn opgedeeld in bouwregels voor hoofdgebouwen, bijbehorende bouwwerken en bouwwerken, geen gebouwen zijnde.

Hoofdgebouwen mogen uitsluitend binnen een bouwvlak worden gebouwd. De bouwhoogte bedraagt niet meer dan de ter plaatste van de aanduiding 'maximum bouwhoogte (m)' aangegeven hoogte.

Bijbehorende bouwwerken mogen uitsluitend worden gebouwd ter plaatse van de aanduiding 'bijgebouwen'. De bouwhoogte mag maximaal 4 meter bedragen.

Voor een bouwwerk, geen gebouw zijnde, zonder dak gelden de volgende regels:

* de bouwhoogte van bouwwerken, geen gebouw zijnde zonder dak bedraagt voor de voorgevel of een naar de weg gekeerde zijgevel van het hoofdgebouw of het verlengde daarvan maximaal 1 m;

* in overige gevallen bedraagt de bouwhoogte maximaal 2,5 m.

Waarde \- Archeologie 6 (Artikel 10)

In afwijking van het bestemmingsplan "Chw bestemmingsplan Kernen gemeente Dalfsen 2016" is voor het plangebied de dubbelbestemming 'Waarde \- Archeologie 6' opgenomen, daar waar voorheen de dubbelbestemming 'Waarde \- Archeologie 4' gold. De dubbelbestemming 'Waarde \- Archeologie 6' sluit beter aan op het gemeentelijke archeologiebeleid, de 'Notitie archeologiebeleid gemeente Dalfsen 2017'.

De voor 'Waarde \- Archeologie 6' aangewezen gronden zijn, behalve voor de andere daar voorkomende bestemming(en), mede bestemd voor doeleinden ter bescherming en vaststelling van archeologische waarden. Er geldt een onderzoeksplicht bij bodemingrepen dieper dan 50 centimeter en bij een oppervlakte groter dan 5\.000 meter.

### Hoofdstuk 6 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval is een anterieure overeenkomst gesloten tussen initiatiefnemer en de gemeente. Hierin is tevens het risico van planschade opgenomen, zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

### Hoofdstuk 7 Vooroverleg

Deze zogenaamde maatschappelijke uitvoerbaarheid heeft als doel om aan te tonen dat het bestemmingsplan maatschappelijk draagvlak heeft. In deze fase heeft het Overleg ex artikel 3\.1\.1\. Bro met diensten van rijk en provincie en met betrokken maatschappelijke organisaties plaatsgevonden.

**Het Rijk**

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Dit bestemmingsplan schaadt geen nationale belangen. Daarom is afgezien van het voeren van vooroverleg met het Rijk.

**De provincie**

In het kader van vooroverleg wordt het bestemmingsplan naar de provincie Overijssel toegezonden.

**Het waterschap**

In het kader van vooroverleg wordt het bestemmingsplan naar het Waterschap Drents Overijsselse Delta toegezonden.

**Zienswijzen**

Het ontwerpbestemmingsplan heeft in de periode van 29 mei 2019 tot en met 9 juli 2019 gedurende 6 weken ter inzage gelegen. Tijdens deze periode zijn er geen zienswijzen tegen het bestemmingsplan ingebracht. Het bestemmingsplan wordt dan ook ongewijzigd vastgesteld.