xml version\="1\.0" encoding\="UTF\-8"?

Withof Complex: Toelichting

direct naar inhoud van Toelichting

Withof Complex

==============

Toelichting

-----------

| Plan: | Withof Complex |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0777\.0150WITHOFCOMPLEX\-3001 |

* Vaststellingsbesluit

* Toelichting

* Bijlagen bij de toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 Plangebied

+ 1\.3 Geldend bestemmingsplan

+ 1\.4 Opzet van de toelichting

* Hoofdstuk 2 Huidige situatie en herontwikkeling

+ 2\.1 Historie van het plangebied

+ 2\.2 Huidige situatie

+ 2\.3 Herontwikkelingen

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal en regionaal beleid

+ 3\.3 Gemeentelijk beleid

+ 3\.4 Conclusie

* Hoofdstuk 4 Milieu en duurzaamheid

+ 4\.1 Archeologie en cultuurhistorie

+ 4\.2 Bodem

+ 4\.3 Geluidshinder

+ 4\.4 Luchtkwaliteit

+ 4\.5 Ecologie

+ 4\.6 Water

+ 4\.7 Externe veiligheid

+ 4\.8 Bedrijven en milieuzonering

+ 4\.9 Duurzaamheid

+ 4\.10 Besluit milieueffectrapportage

+ 4\.11 Conclusie

* Hoofdstuk 5 Beschrijving van het plan

+ 5\.1 Planvorm

+ 5\.2 Toelichting op de bestemmingen

* Hoofdstuk 6 Economische uitvoerbaarheid

+ 6\.1 Inleiding

+ 6\.2 Toepassing afdeling 6\.4 Wro (grondexploitatie)

+ 6\.3 FinanciÃ«le haalbaarheid

* Hoofdstuk 7 Maatschappelijke toetsing en overleg

+ 7\.1 Informatie en participatie

+ 7\.2 Inspraak en vooroverleg

+ 7\.3 Zienswijzen

* Hoofdstuk 8 Overzicht van wijzigingen

+ 8\.1 Wijzigingen ten opzichte van voorontwerpbestemmingsplan

+ 8\.2 Wijzigingen ten opzichte van ontwerpbestemmingsplan

### Hoofdstuk 1 Inleiding

In dit hoofdstuk wordt het bestemmingsplan en de voorgenomen ontwikkeling ingeleid. Er wordt ingegaan op respectievelijk de aanleiding, het plangebied, het geldend bestemmingsplan en de leeswijzer.

#### 1\.1 Aanleiding

De Woonstichting Etten\-Leur (WEL) is in 2005 eigenaar geworden van de monumentale gebouwen en de direct aangrenzende gronden op het Withofcomplex, een voormalig klooster. In 2011 heeft het gebied een herbestemming gekregen. Hierna heeft een transformatie plaats gevonden, waarin veel van de bestaande gebouwen een nieuwe functie hebben gekregen en op plaatsen ook gebouwen zijn toegevoegd.

Voor een gedeelte van deze gronden waarin op basis van het bestemmingsplan uit 2011 woningbouw is toegestaan wil de woningcorporatie ALWEL (rechtsopvolger van WEL) nu een stedenbouwkundige andere invulling realiseren. Deze invulling is op basis van het huidige bestemmingsplan echter niet mogelijk. Om de invulling mogelijk te maken, moet een nieuw bestemmingsplan worden opgesteld.

#### 1\.2 Plangebied

Het plangebied is gelegen aan de zuidzijde van de gemeente Etten\-Leur, ter plaatse van het voormalige klooster en opvoedingsgesticht Withof. Het plangebied wordt globaal begrensd door de Bisschopsmolenstraat, het voormalige klooster en de San Franscescolaan. In Figuur 1\.1 is het plangebied in de context weergegeven. De exacte begrenzing van het plangebied is aangegeven op de verbeelding.

![afbeelding "i_NL.IMRO.0777.0150WITHOFCOMPLEX-3001_0001.png"](i_NL.IMRO.0777.0150WITHOFCOMPLEX-3001_0001.png)

*Figuur 1\.1: Globale begrenzing plangebied*

#### 1\.3 Geldend bestemmingsplan

Ter plaatse geldt voor het plangebied het bestemmingsplan 'Withofcomplex en omgeving' van de gemeente Etten\-Leur. Dit bestemmingsplan is vastgesteld op 13 december 2011 en onherroepelijk geworden op 23 februari 2012\. De gronden zijn bestemd als 'Verkeer \- verblijf', 'Groen' of 'Wonen \- gestapeld'.

![afbeelding "i_NL.IMRO.0777.0150WITHOFCOMPLEX-3001_0002.png"](i_NL.IMRO.0777.0150WITHOFCOMPLEX-3001_0002.png)

Figuur 1\.2 Uitsnede bestemmingsplan 'Withofcomplex en omgeving

Op de gronden met de bestemming 'Wonen \- gestapeld' mogen gestapelde woningen worden opgericht tot 12,5 meter hoog. Gebouwen zijn uitsluitend toegestaan binnen het bouwvlak, dat voor 100% bebouwd mag worden. De gronden met de bestemming 'Verkeer \- verblijf' zijn bestemd voor parkeer\- en verkeersdoeleinden. De gronden met de bestemming 'Groen' zijn bestemd voor groenvoorzieningen en ondergeschikte voorzieningen, zoals paden en kunstwerken.

Door de gewijzigde situering van de bebouwing en de gewijzigde vorm van parkeren (deels half verdiept en in de openbare ruimte) in het nieuwe plan past dit niet meer binnen de mogelijkheden van het nu geldende bestemmingsplan.

#### 1\.4 Opzet van de toelichting

In deze toelichting worden de uitgangspunten voor het nieuwe bestemmingsplan weergegeven. Na dit inleidende hoofdstuk wordt in hoofdstuk 2 de huidige en toekomstige situatie van het plangebied beschreven. In hoofdstuk 3 is het relevante beleid bondig beschreven. In hoofdstuk 4 zijn de milieu\- en gebiedsaspecten opgenomen. In hoofdstuk 5 wordt ingegaan op de juridische planbeschrijving. In hoofdstukken 6 en 7 komen achtereenvolgens de economische en maatschappelijke uitvoerbaarheid van het plan aan bod en wordt ingegaan op inspraak en het gevoerde vooroverleg.

### Hoofdstuk 2 Huidige situatie en herontwikkeling

In dit hoofdstuk is de huidige en toekomstige situatie van het plangebied beschreven. Allereerst wordt de historie van het plangebied en de omgeving beschreven. Vervolgens wordt ingegaan op het huidige gebruik en de herontwikkeling van het gebied.

#### 2\.1 Historie van het plangebied

In het zuidelijke deel van Etten\-Leur is het Withofcomplex gelegen. Dit complex neemt al vele jaren een prominente plek in aan de Bisschopsmolenstraat, Ã©Ã©n van de historische assen waarlangs indertijd het dorp Etten is ontstaan. In 1820 werd door de zusters Franciscanessen de Ettense congregatie gesticht in het bestaande Huize Adama. Huize Adama is een buitengoed dat dateert uit omstreeks 1600\. Het pand werd ingericht als klooster. Door de jaren heen bloeide de zustercongregatie en daarmee groeide de vestiging. Er ontstond een groot klooster\- en scholencomplex. Duidelijke pieken in de bouwactiviteiten waren er in de tweede helft van de 19e eeuw en in de jaren twintig en dertig van de 20e eeuw. De gebouwen waren bestemd voor onderwijs, internaat, woongelegenheid voor de zusters en religieuze en ondersteunende functies. Het omliggende bij het klooster behorende grondgebied was groot. Er werd voorzien in het eigen levensonderhoud.

Begin jaren zeventig van de 20e eeuw werd een groot deel van de gronden afgestaan voor de ontwikkeling van de woonwijk "Grauwe Polder". Even daarna vond er een grootscheepse herstructurering plaats mede als gevolg van de Mammoetwet, die nieuwe onderwijsvormen introduceerde. Elders in de gemeente werden nieuwe onderwijsgebouwen opgericht. Deze nieuwe onderwijsvoorzieningen werden beheerd door stichtingen. Daarnaast nam de overheid bepaalde taken op het gebied van de zorg over. De congregatie nam andere taken op zich zoals bejaardenzorg, parochiewerk, huisbezoek en zorg voor zieken en gehandicapten.

Op dit keerpunt in hun functioneren (1980\) werden door de zusters daadkrachtige besluiten genomen. De onderwijs\- en internaatgebouwen werden gesloopt en er werden nieuwe woonvleugels gebouwd. Het meest oorspronkelijke deel, kreeg een representatieve kantoorfunctie. De nieuwe bebouwing borduurde verder op de kloostertypologie. Het omringende gebied werd parkachtig ingericht. De hoofdopzet van het park bestond uit rechthoekige vormen en sluit aan op de carrÃ©structuur van het oude complex. Belangrijke dragers van het park waren de Lourdesgrot, de twee begraafplaatsen, de bidweg en een aantal grote solitaire oude bomen.

Het Withof vormde een aanÃ©Ã©nschakeling van overwegend staafvormige gebouwen in een rechthoekige structuur. De gebouwen kenden diverse volumes, maar kenmerkte zich door baksteenarchitectuur, ritmische gevelindelingen en afdekkingen met kappen. Kenmerkend waren ook de binnenplaatsen bij de diverse gebouwen. De functies van deze gebouwen varieerden van wonen, onderwijs, religie, stallen en opslag.

![afbeelding "i_NL.IMRO.0777.0150WITHOFCOMPLEX-3001_0003.png"](i_NL.IMRO.0777.0150WITHOFCOMPLEX-3001_0003.png)

*Figuur 2\.1: Situatie planlocatie voor de sloop van in 2013 van een deel van het plangebied.*

#### 2\.2 Huidige situatie

Het plangebied bestaat in de huidige situatie uit braakliggend gebied en parkeervoorzieningen. De eerder aanwezige bebouwing op deze locatie is gesloopt.

![afbeelding "i_NL.IMRO.0777.0150WITHOFCOMPLEX-3001_0004.png"](i_NL.IMRO.0777.0150WITHOFCOMPLEX-3001_0004.png)

*Figuur 2\.2: huidige situatie, braakliggend terrein*

Het plangebied bevindt zich op het Withofcomplex. Het Withofcomplex wordt gekenmerkt door het karakteristieke rijksmonument 't Withof en de groene, open, uitstraling. De monumentale bebouwing van het kloostercomplex bestaat uit Huize Adama, de tweelaagse voorbouw van 't Withof, de grote en de kleine kapel, de Lourdesgrot en de kloosterboerderij.

In de directe omgeving van het plangebied bevinden zich twee begraafplaatsen. De eerste bevindt zich ten zuidwesten van de grote kapel. De tweede is gesitueerd aan de zuidoostelijke zijde van het Withofcomplex. Het voormalige ketelhuis dat is verbouwd tot een bijzondere woonvoorziening, bevindt zich aangrenzend aan de begraafplaats.

Aan de Bisschopsmolenstraat bevinden zich, aangrenzend aan het plangebied, drie vrijstaande woningen. De panden ten zuiden van het plangebied worden bewoond door de zusters en bieden ruimte voor de zorginstelling Avoord Zorg en wonen. Ten noordoosten van het plangebied bevindt zich het oude Withofklooster.

De voornaamste toegangsweg naar het plangebied bevindt zich aan de Bisschopsmolenstraat, die aan de noord\-oostzijde langs het plangebied loopt. Het gebied wordt ontsloten via de San Francescolaan, die ten oosten van het plangebied uitkomt op de Bisschopsmolenstraat.

#### 2\.3 Herontwikkelingen

De nieuwbouwplannen hebben betrekking op de realisatie van koopappartementen (blok A) met parkeerplaatsen in een halfverdiepte parkeerkelder en huurappartementen (blok B). Daarnaast worden er parkeerplaatsen gerealiseerd ten zuiden van blok B. De te realiseren koop\- en huurappartementen zijn geprojecteerd op het terrein van het voormalige klooster en opvoedingsgesticht ât Withof, ten westen van de Bisschopsmolen.

Het stedenbouwkundig plan omvat een tweetal bouwvolumes die in een groene ruimte worden gerealiseerd. De bouwvolumes zijn alzijdig van karakter en vormen een ensemble met de 3 bestaande bouwvolumes van de zusters Franciscanessen/Avoord en het seniorencomplex Kloostergaard. Ook deze gebouwen zijn alzijdig vormgegeven en grenzen aan een gezamenlijke groene ruimte.

Voor de inrichting van de ruimte is een voorstel uitgewerkt, dat qua principe teruggaat naar de orthogonale verkavelingsstructuur die het voormalige Withofcomplex kenmerkte. Hiermee worden de nieuw te bouwen bouwvolumes ingebed in een structuur die qua oorsprong terug gaat naar het verleden, maar die tegelijk een ruimtelijke drager vormt voor het nieuwe planinitiatief (in combinatie met de reeds bestaande bebouwing).

![afbeelding "i_NL.IMRO.0777.0150WITHOFCOMPLEX-3001_0005.png"](i_NL.IMRO.0777.0150WITHOFCOMPLEX-3001_0005.png)

*Figuur 2\.3: Locatie Het Withof te Etten\-Leur*

Het bouwvolume zoals op het stedenbouwkundig plan weergegeven geeft de maximale bebouwingsgrenzen weer. De twee nieuwe bouwvolumes zouden eventueel ook kunnen worden opgeknipt in 3 of 4 kleinere bouwdelen. Qua vormgeving wordt gedacht aan een ingetogen metselwerkarchitectuur, waarbij met name plandeel A aan de Bisschopsmolenstraat qua vormgeving, materiaalgebruik en detaillering ondergeschikt is aan de monumentale architectuur van het bestaande Withofklooster. Daarbij is het \-om dezelfde reden\- van belang om het bouwvolume van 4 lagen visueel te verkleinen door deze op te knippen in 3 bouwlagen met een terugliggende 4e bouwlaag. ( 3\+1 bouwlagen).

Plandeel B kan wat vrijer in vormgeving zijn. Bij dit plandeel is het van belang om de oriÃ«ntatie van de woningplattegronden zodanig te maken, dat rekening wordt gehouden met de privacy van de tuinen van de belendende vrijstaande woningen aan de Bisschopsmolenstraat. Hiervoor is ook al, in overleg met de bewoners, een nieuwe groene buffer aangelegd.

![afbeelding "i_NL.IMRO.0777.0150WITHOFCOMPLEX-3001_0006.png"](i_NL.IMRO.0777.0150WITHOFCOMPLEX-3001_0006.png)

*Figuur 2\.4: Geplande woonbebouwing op terrein ât Withof te Etten\-Leur (indicatief).*

*Ontsluiting*

* De hoofdontsluiting van het plangebied voor gemotoriseerd verkeer is de bestaande weg aan de zuidzijde van de Bisschopsmolenstraat 174;

* De halfverdiepte parkeergarage gelegen onder gebouw A wordt (voor gemotoriseerd verkeer) ontsloten aan de zijde van de Bisschopsmolenstraat, of via de naastgelegen parkeergelegenheid op de Bisschopsmolenstraat, de exacte locatie hiervan is nog niet bekend;

* Bewoners van Gebouw B parkeren op de openbare parkeerplaatsen, welke worden ontsloten via de hoofdontsluiting;

* Voor voetgangers wordt het gebied op meerdere plaatsen ontsloten.

*Parkeren*

Het parkeren voor de nieuwe woningen dient plaats te vinden op het terrein van het Withof. De benodigde extra parkeerplaatsen worden aangelegd in een halfverdiepte parkeerkelder onder een appartementengebouw en op maaiveld, in het centrale middengebied op het WIthof\-terrein.

Op het terrein zijn reeds veel parkeerplaatsen aanwezig. Deze worden benut door uiteenlopende gebruiksfuncties: door gebruikers en medewerkers van zorg\- en sportvoorzieningen en door bewoners van de woningen op het terrein. Ook na de bouw van de nieuwe woningen moeten er voldoende parkeerplaatsen beschikbaar zijn. Om te berekenen hoeveel plaatsen er dan nodig zijn is een zogeheten 'parkeerbalans' opgesteld. Daarin wordt aangenomen dat niet alle gebruikers op hetzelfde moment aanwezig zijn. Parkeerplekken kunnen gedurende de dag door meerdere auto's gebruikt worden. Zo wordt voorkomen dat onnodig veel plaatsen worden aangelegd.

De parkeerbalans is opgesteld door adviesbureau Antea Group (24 april 2020\) met behulp van de richtlijnen van het CROW (Bijlage 1). Dit kennisinstituut stelt landelijke normen op voor onder andere verkeer en vervoer. Voor deze ontwikkeling zijn in de parkeerbalans dus de volgende normen gehanteerd:

![afbeelding "i_NL.IMRO.0777.0150WITHOFCOMPLEX-3001_0007.png"](i_NL.IMRO.0777.0150WITHOFCOMPLEX-3001_0007.png)

Voor de (middel)dure koopappartementen wordt minimaal 1,1 parkeerplaats per appartement in de parkeerkelder gerealiseerd. In de parkeerkelder is geen dubbelgebruik mogelijk, want deze is niet voor iedereen toegankelijk.

Antea Group heeft per functie in het gebied voor verschillende momenten in de week uitgerekend hoeveel auto's aanwezig zijn op het terrein, met en zonder de ontwikkeling. Het drukste moment in de week is het maatgevende moment. Dit moment is bepalend voor het aantal benodigde parkeerplaatsen in de nieuwe situatie. Dit is voor dit gebied na realisatie van de nieuwe woningen de avondperiode van de werkdag. Op dat moment is er in de huidige situatie een overcapaciteit van 28 parkeerplaatsen. Binnen het plangebied van het bestemmingsplan liggen 95 bestaande parkeerplaatsen.

![afbeelding "i_NL.IMRO.0777.0150WITHOFCOMPLEX-3001_0008.png"](i_NL.IMRO.0777.0150WITHOFCOMPLEX-3001_0008.png)

Figuur 2\.5: In het plangebied liggen 95 bestaande parkeerplaatsen

Op het maatgevende moment is in de toekomstige situatie per appartement een bezettingspercentage van 90% van de bewoners en 80% van de bezoekers. Dat betekent dat op het maatgevend moment de volgende normen gelden.

![afbeelding "i_NL.IMRO.0777.0150WITHOFCOMPLEX-3001_0009.png"](i_NL.IMRO.0777.0150WITHOFCOMPLEX-3001_0009.png)

Om te bepalen hoeveel parkeerplaatsen er er moeten worden toegevoegd in het plangebied, wordt uitgegaan van deze parkeernormen. Voor een sociale huurwoning geldt een parkeernorm van 1,41 parkeerplaats per woning en voor overige woningen een parkeernorm van 1,59\. Aangezien er op het maatgevende moment een overcapaciteit is van 28 parkeerplaatsen in het gebied worden deze parkeerplaatsen afgetrokken van de te toe te voegen parkeerplaatsen, om te voorkomen dat onnodig veel plaatsen worden aangelegd.

Dit is vastgelegd in de planregels. In de planregels is ook bepaald dat voor een deel van de woningen 1,1 parkeerplaats in de parkeerkelder moeten worden aangelegd.

*Bergingen/containerruimten*De bergingen dienen in de bouwmassa geÃ¯ntegreerd te worden. De containerruimten dienen ook in de bouwmassa geÃ¯ntegreerd te worden.

### Hoofdstuk 3 Beleidskader

In dit hoofdstuk wordt kort ingegaan op het relevante beleid ten aanzien van het plangebied. Allereerst wordt ingegaan op het rijksbeleid, vervolgens komen relevante aspecten uit het provinciale beleid en het regionale beleid aan de orde. Het gemeentelijke beleid wordt in de laatste paragraaf van dit hoofdstuk behandeld.

#### 3\.1 Rijksbeleid

##### 3\.1\.1 Wet ruimtelijke ordening

**Toetsingskader**

Een van de uitgangspunten van de Wet ruimtelijke ordening (Wro) is een centrale rol voor actuele bestemmingsplannen voor het hele grondgebied van een gemeente.

De rijksoverheid hecht grote waarde aan de digitalisering van bestemmingsplannen. Wijziging, uitwisseling, vergelijking, monitoring en toetsing van digitale bestemmingsplannen is technisch vele malen eenvoudiger dan van bestemmingsplannen in papieren vorm. Digitaal uitwisselbare bestemmingsplannen ondersteunen de doelstelling van de nieuwe Wro met betrekking tot de actualisering. Het wijzigen van gedigitaliseerde bestemmingsplannen is technisch gemakkelijk hetgeen de actualiteit van bestemmingsplannen bevordert.

**Toetsing**

Het bestemmingsplan Withof Complex is opgesteld conform de Wro. Dit betekent dat de planverbeelding en de planregels zijn opgesteld volgens de Standaard voor Vergelijkbare Bestemmingsplannen (SVBP) 2012\. Daarnaast wordt er voldaan aan de verplichting om een digitaal gecodeerd plan aan te leveren conform het Informatiemodel Ruimtelijke Ordening 2012 (IMRO 2012\).

**Conclusie**Â

Het bestemmingsplan voldoet aan de vereisten van de Wro.

##### 3\.1\.2 Structuurvisie Infrastructuur en Ruimte (SVIR), Besluit algemene regels ruimtelijke ordening (Barro) en Regeling algemene regels ruimtelijke ordening (Rarro)

**Toetsingskader**

Op 13 maart 2012 heeft de Minister van Infrastructuur en Ruimte de Structuurvisie Infrastructuur en Ruimte (SVIR) 'Nederland concurrerend, bereikbaar, leefbaar en veilig' vastgesteld. De SVIR vormt de nieuwe rijksstructuurvisie voor de ruimtelijke ontwikkeling van Nederland tot 2028, met een doorkijk naar 2040\. Het rijksbeleid richt zich op het versterken van de internationale positie van Nederland en het behartigen van de nationale belangen, zoals de hoofdnetwerken voor personen en goederen\- vervoer, energie, natuur, waterveiligheid, milieukwaliteit en bescherming van het werelderfgoed. Het beleid met betrekking tot verstedelijking, groene ruimte en landschap laat het Rijk, onder het motto 'decentraal wat kan, centraal wat moet', over aan provincies en gemeenten. Eerdere afspraken over verstedelijking zoals binnenstedelijke bouwen laat het Rijk los. Er is enkel nog sprake van een 'ladder' voor duurzame verstedelijking die is vastgelegd in het Besluit ruimtelijke ordening. Daarbij is het uitgangspunt dat toenemende ruimtebehoefte in beginsel wordt opgevangen in het bestaand stedelijk gebied. Op deze manier kan verder ruimtebeslag elders zo veel mogelijk worden voorkomen.

Het Barro is de juridische vertaling van het beleid dat geschetst is in het SVIR. Dit beleidsdocument bevat regels die doorwerken naar lagere overheden. Dit betekent dat de regels uit het Barro ook geÃ¯mplementeerd moeten worden in provinciale en gemeentelijke ruimtelijke plannen. Evenals de SVIR wordt het Barro gekenmerkt door een hoog abstractie\- en schaalniveau. Het Barro bevat regels voor bijvoorbeeld de mainportontwikkeling van Rotterdam, het kustfundament en defensie. Een aantal onderwerpen is geregeld in de bij het Barro behorende Regeling algemene regels ruimtelijke ordening (Rarro).

**Toetsing**

Door het nationale karakter van de Structuurvisie Infrastructuur en Ruimte en de schaal van onderhavig bestemmingsplan, heeft dit bestemmingsplan geen raakvlak met dit nationaal beleid. Gelet op het bovenstaande kan worden geconcludeerd dat het onderhavige plan in overeenstemming is met de Structuurvisie. Met het voorliggend plan zijn geen nationale belangen in het geding, waarmee het Barro niet van invloed is.

**Conclusie**

*Â*Het plangebied ligt niet in een gebied waarvoor van Rijkswege een relevante ruimtereservering geldt. Aan de uitgangspunten zoals vastgelegd in het Barro en Rarro wordt voldaan.

##### 3\.1\.3 Ladder voor duurzame verstedelijking

**Toetsingskader**

Uitgangspunt is dat met het oog op een zorgvuldig ruimtegebruik, een nieuwe stedelijke ontwikkeling in beginsel in bestaand stedelijk gebied wordt gerealiseerd. Indien de nieuwe stedelijke ontwikkeling voorzien wordt buiten het bestaand stedelijk stedelijk gebied, dient dat nadrukkelijk te worden gemotiveerd in de toelichting. Dit wordt gemotiveerd aan de hand van de ladder voor duurzame verstedelijking.

Bij bestemmingsplannen die niet voorzien in nieuwe bebouwing en/of niet voorziet in nieuw gebruik ten opzichte van de oude regeling is geen sprake van een stedelijke ontwikkeling. Ook is bepaald dat een ontwikkeling van minder dan 12 woningen niet wordt aangemerkt als een stedelijke ontwikkeling. De ladder voor duurzame verstedelijking is dan niet van toepassing.

**Toetsing**

Het bestemmingsplan Withof Complex heeft betrekking op de realisatie van maximaal 85 koop\- en huurappartementen en de bijbehorende parkeerplaatsen. De ontwikkeling van gestapelde woningbouw op deze locatie was echter al mogelijk op basis van het nu geldende bestemmingsplan Withofcomplex en omgeving. Het nieuwe plan maakt alleen een gewijzigde situering van de bebouwing en parkeren mogelijk. Met het bestemmingsplan worden dus minder dan 12 nieuwe woningen mogelijk gemaakt. Er is geen sprake van een nieuwe stedelijke ontwikkeling. Hierdoor hoeft er niet getoetst te worden aan de ladder voor duurzame verstedelijking.

**Conclusie**

Voorliggend plan maakt woningbouw mogelijk, maar deze was al eerder planologisch geborgd. De ladder voor duurzame verstedelijking is daarom niet van toepassing.

#### 3\.2 Provinciaal en regionaal beleid

##### 3\.2\.1 Omgevingsvisie Noord\-Brabant

**Toetsingskader**

Net als het Rijk beschikt de provincie Noord\-Brabant vooruitlopend op de inwerkingtreding van de Omgevingswet over een omgevingsvisie: de Brabantse Omgevingsvisie. Deze visie is in december 2018 vastgesteld door provinciale staten van Noord\-Brabant. De Brabantse Omgevingsvisie bevat de ambities van de provincie Noord\-Brabant voor de ontwikkeling van de fysieke leefomgeving in de periode tot 2050\.

De Brabantse Omgevingsvisie zet in op behouden en verdere ontwikkeling van een veilige, gezonde en duurzame fysieke leefomgeving. De provincie richt zich met de Brabantse Omgevingsvisie op vier hoofdopgaven:

* 1\. De energietransitie.

* 2\. Ontwikkeling van een Noord\-Brabant dat om kan gaan met klimaatverandering.

* 3\. Noord\-Brabant als slimme netwerkstad.

* 4\. Behouden en verder ontwikkelen van een concurrerende en duurzame economie.

Net als het Rijk streeft de provincie met de Brabantse Omgevingsvisie naar een manier van het benaderen van initiatieven in de fysieke leefomgeving die uitgaat van vertrouwen en het gezamenlijk met publieke en private partijen zoeken naar mogelijkheden om een initiatief te realiseren

**Toetsing**

In de stedelijke structuur streeft de provincie naar concentratie van verstedelijking, zorgvuldig ruimtegebruik, meer aandacht voor ruimtelijke kwaliteit, betere verknoping van stedelijke ontwikkelingen aan de infrastructuur, inspelen op demografische ontwikkelingen en versterking van economische clusters. Herbestemmen en herstructureren wordt gezien als het nieuwe bouwen: als gevolg van economische, technologische en maatschappelijke ontwikkelingen staan de steden en dorpen van Brabant steeds vaker voor (omvangrijke) herbestemmings\- en transformatieopgaven in hun bebouwde gebied. Hier liggen namelijk de kansen om de forse woningbouwopgave van circa 120\.000 woningen in de komende tien jaar te realiseren.

De beoogde ontwikkeling voorziet in de herstructurering van gronden ten behoeve van woningbouw op een binnenstedelijke locatie. Daarmee wordt ingespeeld op het streven naar concentratie van verstedelijking en zorgvuldig ruimtegebruik. De provincie vindt het belangrijk dat er in Noord\-Brabant verschil blijft tussen de steden en de kernen in het landelijk gebied. De provincie wil dat er verschillende kwaliteiten worden ontwikkeld voor wonen en werken rond de steden en in het landelijk gebied. Etten\-Leur kan worden aangemerkt als stad waarbij het als buurgemeente van Breda een rol vervult als gebied waar bovenlokale verstedelijkingsbehoefte wordt opgevangen. Gelet daarop is het logisch dat Etten\-Leur uitbreidt in de kwantitatieve woonvoorraad. Dit draagt bij aan het onderscheid tussen steden en kernen in het landelijk gebied.

**Conclusie**

*Â*De gewenste ontwikkeling is passend binnen de provinciale omgevingsvisie.

##### 3\.2\.2 Interim omgevingsverordening Noord\-Brabant

**Toetsingskader**

Op 25 oktober 2019 is de Interim omgevingsverordening Noord\-Brabant vastgesteld. De omgevingsverordening bevat regelgeving die ook anticipeert op de komst van de Omgevingswet en kan gezien worden als een uitwerking van de ambities uit de Brabantse Omgevingsvisie in regels. De omgevingsverordening integreert regels uit zes provinciale verordeningen (waaronder de Verordening ruimte Noord\-Brabant). De Interim omgevingsverordening trad op 6 november 2019 in werking.

De omgevingsverordening heeft een beleidsneutraal karakter. Dat houdt in dat de omgevingsverordening geen nieuwe beleidswijzigingen doorvoert tenzij dit nieuwe beleid reeds opgenomen is in vastgestelde beleidsdocumenten. De omgevingsverordening is een interimdocument en daarmee een tussenstap naar een definitieve provinciale omgevingsverordening. Gelet op het beleidsneutrale karakter van de omgevingsverordening is het projectgebied in de omgevingsverordening net zo aangeduid als in de Verordening ruimte Noord\-Brabant.

De onderwerpen die in de Interim omgevingsverordening staan, komen uit de provinciale omgevingsvisie. Daarin staat welke belangen de provincie wil behartigen en hoe ze dat wil doen. De verordening is daarbij een van de manieren om die provinciale belangen veilig te stellen. De provincie wil de ruimtelijke kwaliteit van Brabant bevorderen. Dat betekent dat nieuwe ruimtelijke ontwikkelingen een bijdrage dienen te leveren aan de kernkwaliteiten van Brabant en dat gemeenten bij ruimtelijke afwegingen het principe van zorgvuldig ruimtegebruik moeten toepassen. Hiermee wordt beoogd de groei en de spreiding van het stedelijk ruimtebeslag op het buitengebied af te remmen. Het provinciale beleid is al jaren gericht op het bundelen van de verstedelijking. Dit betekent dat de realisering van woningbouw, bedrijventerreinen, overige stedelijke voorzieningen en bijbehorende infrastructuur moet plaatsvinden in de stedelijke concentratiegebieden (bestaand stedelijk gebied van de grotere kernen). Nieuw ruimtebeslag buiten deze gebieden kan slechts als inbreiding of herstructurering in bestaand stedelijk gebied niet tot de mogelijkheden behoren. In de Verordening Ruimte wordt aandacht gevraagd voor de toepassing van de ladder voor duurzame verstedelijking zoals deze is opgenomen in het Besluit ruimtelijke ordening.

**Toetsing**

In de stedelijke structuur streeft de provincie naar concentratie van verstedelijking, zorgvuldig ruimtegebruik, meer aandacht voor ruimtelijke kwaliteit, betere verknoping van stedelijke ontwikkelingen aan de infrastructuur, inspelen op demografische ontwikkelingen en versterking van economische clusters. Herbestemmen en herstructureren wordt gezien als het nieuwe bouwen: als gevolg van economische, technologische en maatschappelijke ontwikkelingen staan de steden en dorpen van Brabant steeds vaker voor (omvangrijke) herbestemmings\- en transformatieopgaven in hun bebouwde gebied. Hier liggen namelijk de kansen om de forse woningbouwopgave van circa 120\.000 woningen in de komende tien jaar te realiseren.

Het plangebied is op basis van de Interim omgevingsverordening Noord\-Brabant aangewezen als 'bestaand stedelijk gebied, stedelijk concentratiegebied'.

![afbeelding "i_NL.IMRO.0777.0150WITHOFCOMPLEX-3001_0010.png"](i_NL.IMRO.0777.0150WITHOFCOMPLEX-3001_0010.png)

![afbeelding "i_NL.IMRO.0777.0150WITHOFCOMPLEX-3001_0011.png"](i_NL.IMRO.0777.0150WITHOFCOMPLEX-3001_0011.png)

Figuur 3\.1 Uitsnede themakaart stedelijke ontwikkeling (bron: provincie Noord\-Brabant)

De beoogde ontwikkeling voorziet in de herstructurering van gronden ten behoeve van woningbouw op een binnenstedelijke locatie. Daarmee wordt ingespeeld op het streven naar concentratie van verstedelijking en zorgvuldig ruimtegebruik. De provincie vindt het belangrijk dat er in Noord\-Brabant verschil blijft tussen de steden en de kernen in het landelijk gebied. De provincie wil dat er verschillende kwaliteiten worden ontwikkeld voor wonen en werken rond de steden en in het landelijk gebied. Etten\-Leur kan worden aangemerkt als stad waarbij het als buurgemeente van Breda een rol vervult als gebied waar bovenlokale verstedelijkingsbehoefte wordt opgevangen. Gelet daarop is het logisch dat Etten\-Leur uitbreidt in de kwantitatieve woonvoorraad. Dit draagt bij aan het onderscheid tussen steden en kernen in het landelijk gebied.

**Conclusie**

De gewenste ontwikkeling is passend binnen de Interim omgevingsverordening Noord\-Brabant.

##### 3\.2\.3 Regionale afspraken

De gemeente Etten\-Leur heeft met de gemeenten van de subregio Breda en de provincie

Noord\-Brabant als uitwerking van de Brabantse Agenda Wonen 2017 en het regionaal Woonperspectief, afspraken gemaakt over het aantal te bouwen woningen. Op grond van deze afspraken mogen in de periode 2019\-2029 binnen de gemeente Etten\-Leur 1770 woningen netto worden toegevoegd aan de woningvoorraad.

**Conclusie**

De gewenste ontwikkeling is passend binnen de de regionale afspraken.

#### 3\.3 Gemeentelijk beleid

##### 3\.3\.1 StructuurvisiePlus, Etten\-Leur in Bloei 2020

**Toetsingskader**

Op 23 mei 2005 heeft de gemeenteraad de StructuurvisiePlus vastgesteld. In de visie is voor de woningbouw bepaald dat een deel binnenstedelijk moet worden gerealiseerd, door het benutten van binnenstedelijke bouwlocaties. Grondgebruik in meer lagen moet voor zover stedenbouwkundig verantwoord worden bevorderd.

**Toetsing**

Het plangebied is een binnenstedelijke bouwlocatie. Er is voor deze ontwikkeling sprake van meerlaags grondgebruik. Beide woongebouwen zijn meerlaags. In verband met de ligging van gebouw A naast het monumentale klooster, wordt de vierde bouwlaag terugliggend gerealiseerd. Dit is vastgelegd in de regels van dit bestemmingsplan. Door de set\-back blijft het monument prominent aanwezig in het straatbeeld.

**Conclusie**

Het plan is passend binnen de structuurvisie van Etten\-Leur.

##### 3\.3\.2 Woningmarktonderzoek Etten\-Leur

**Toetsingskader**

In 2017 hebben de gemeente Etten\-Leur en Alwel (toen nog Woonstichting Etten\-Leur) in samenspraak met de Huurder Belangen Vereniging Etten\-Leur hun beleid herijkt mede op basis van woningmarktonderzoek van RIGO. In 2019 hebben de gemeente en Alwel dit onderzoek geactualiseerd (T\&O, 8 oktober 2019\), op basis van een soortgelijke studie als in 2017\. Het herhalen van het woningmarktonderzoek â op basis van een gelijke opzet â borgt de continuÃ¯teit en de vergelijkbaarheid van de reeks aan onderzoeken, dit heeft geleid tot het nieuwe Woningmarktonderzoek Etten\-Leur 2019, dat is opgenomen in bijlage 2.

**Toetsing**

Dit bestemmingsplan maakt de realisatie van maximaal 85 appartementen mogelijk. Hiervan dient minimaal 50% in de sociale huursector te vallen. Er zullen zowel koop\- als huurwoningen gerealiseerd worden.

*Behoefte aan appartementen*

Uit het woningmarktonderzoek blijkt dat er behoefte is aan zowel koopappartementen als huurappartementen. Er is sprake van een gespannen woningmarkt. De toename van de behoefte betreft voor het overgrote deel appartementen met lift (toe\- en doorgankelijk). Voor huurappartementen is uitbreiding gewenst om de actuele en toekomstige vraag te bedienen. Voor koopappartementen blijkt uit het onderzoek dat deze uitbreiding zelfs noodzakelijk is.

**Conclusie**

Op basis van het woningmarktonderzoek kan geconcludeerd worden dat er behoefte bestaat naar de te realiseren woningen. Er is behoefte aan appartementen met lift in zowel de koop\- als huursector. Er is tevens behoefte aan sociale huurwoningen in de periode tot 2022\. De ontwikkeling voldoet daarmee aan de actuele woningbehoefte.

##### 3\.3\.3 Welstandsnota

**Toetsingskader**

Op 24 mei 2010 heeft de gemeenteraad de Welstandsnota 2010 vastgesteld. EÃ©n van de doelen van de welstandsnota is het leveren van een bijdrage aan het waarborgen van de ruimtelijke kwaliteiten van een omgeving. Deze kwaliteiten worden met name bepaald door de stedenbouwkundige opzet, de inrichting van het openbaar gebied en de architectonische vormgeving van de gebouwen en bouwwerken. De stedenbouwkundige opzet waaronder de verkaveling en de toegestane bouwmassa's worden begrepen, wordt vastgelegd in een bestemmingsplan. Bij de inrichting en materiaalkeuze van het openbaar gebied wordt rekening gehouden met de omgeving zodat er een harmonisch geheel ontstaat. Het architectonisch kwaliteitsniveau van de bebouwing, zowel op zichzelf als in relatie tot de omgeving, wordt geregeld in een welstandsnota.

**Toetsing**

Het plangebied van voorliggend bestemmingsplan is in de welstandsnota opgenomen binnen het deelgebied 'ontwikkelgebied'. In 2011 zijn voor het nu geldende bestemmingsplan aparte welstandscriteria opgesteld.

Deze welstandscriteria zijn niet toereikend voor de beoogde nieuwe ontwikkeling. Daarom stelt de gemeente nieuwe welstandscriteria op voor het gebied. Deze nieuwe welstandscriteria worden gelijktijdig met het ontwerpbestemmingsplan gepubliceerd.

**Conclusie**

Bij de verdere planuitwerking wordt de beoogde ontwikkeling getoetst aan de aangepaste criteria van de welstandsnota.

##### 3\.3\.4 Verordening doelgroepen sociale woningbouw en middeldure huur gemeente Etten\-Leur

**Toetsingskader**

Onderdeel van de nieuwbouw voor de komende jaren is een programma sociale huur, middeldure huur en sociale koop. Het programma wordt via bestemmingsplannen en exploitatieplannen of anterieure overeenkomsten vastgelegd. Op 12 november 2018 heeft de gemeenteraad de Verordening doelgroepen sociale woningbouw en middeldure huur gemeente Etten\-Leur vastgesteld. Via de doelgroepenverordening is het mogelijk om in bestemmingsplannen voorwaarden rondom de realisatie van sociale woningbouw en middeldure huur te kunnen vastleggen. Zo is in artikel van de verordening vastgelegd hoe de huurprijsgrenzen moeten worden bepaald en bevat artikel 5 instandhoudingstermijnen voor sociale huurwoningen, middeldure huurwoningen en sociale koopwoningen. Als onderdeel van (de toelichting op) de doelgroepenverordening is een beleidsnotitie toegevoegd. In deze notitie staan diverse relevante feiten, cijfers en beleidsmatige conclusies en aanbevelingen.

**Toetsing**

In de regels van het bestemmingsplan is vastgelegd dat 50% van de woningen in de sociale huursector gerealiseerd moet worden. De definitie van wat een 'sociale huurwoning' is, is Ã©Ã©n op Ã©Ã©n overgenomen in de begripsbepalingen van dit bestemmingsplan. De instandhoudingstermijn voor sociale huurwoningen is op basis van de verordening vastgesteld op 20 jaar na de eerste ingebruikname. Dit is geborgd in de regels van dit bestemmingsplan.

**Conclusie**

De beoogde ontwikkeling past binnen de uitgangspunten van de doelgroepenverordening.

##### 3\.3\.5 Beleidsregel aan huis gebonden beroepen en bedrijven

**Toetsingskader**

Bestemmingsplannen kennen al een (ruime) regeling voor aan\-huis\-gebonden beroepen en bedrijven. Uit de praktijk blijkt dat er soms onduidelijkheid bestaat over welke beroepen of bedrijven nu rechtstreeks toestaan zijn. Om discussies te voorkomen, hebben burgemeester en wethouders op 16 maart 2010 de beleidsregel 'aan\-huis\-gebonden beroepen en bedrijven' vastgesteld. Deze beleidsregel is op 22 maart 2010 in werking getreden.

**Toetsing**

Deze beleidsregel is in bijlage 3 bij de toelichting opgenomen.

**Conclusie**

De regels opgenomen in de beleidsregel gelden voor de nieuwe woningen.

##### 3\.3\.6 Beleidsvisie externe veiligheid

**Toetsingskader**

Op 15 december 2008 heeft de gemeenteraad de beleidsvisie externe veiligheid vastgesteld. Deze visie bevat voor verschillende gebiedstypen de ambities en keuzes met betrekking tot het plaatsgebonden risico en het groepsrisico. Bij de opstelling van bestemmingsplannen wordt rekening gehouden met deze ambities en uitgangspunten.

**Toetsing**

Het plangebied valt onder het gebiedstype stedelijk gebied. Uitgangspunt binnen deze gebiedstypes is dat bij een ontwikkeling geen overschrijding van de grenswaarde van het plaatsgebonden risico mag plaatsvinden. Een overschrijding van de richtwaarde is binnen het stedelijk gebied niet acceptabel. Een toename van het groepsrisico is bij een ontwikkeling in beginsel acceptabel mits er een verantwoording van het groepsrisico plaatsvindt. De vestiging van een nieuwe Bevi\-inrichting is niet toegestaan in een stedelijk gebied evenals het toestaan van nieuwe kwetsbare objecten voor niet\-zelfredzame personen.

![afbeelding "i_NL.IMRO.0777.0150WITHOFCOMPLEX-3001_0012.png"](i_NL.IMRO.0777.0150WITHOFCOMPLEX-3001_0012.png)

Figuur 3\.2 Uitsnede gebiedsindelingen Beleidsvisie externe veiligheid (bron: gemeente Etten\-Leur)

Het aspect externe veiligheid is nader onderzocht en verantwoord in paragraaf 4\.7.

**Conclusie**

De beoogde ontwikkeling past binnen de Beleidsvisie externe veiligheid.

##### 3\.3\.7 Milieuvisie 2010\-2020

**Toetsingskader**

De Milieuvisie is op 13 juli 2010 door de gemeenteraad vastgesteld. Deze visie formuleert onder meer een aantal ambities, doelstellingen en uitgangspunten met betrekking tot milieu en duurzame ontwikkeling. EÃ©n daarvan is de integratie van milieubeleid met ruimtelijk beleid. Het is voor iedere ruimtelijke ontwikkeling dus van belang rekening te houden met bodem, water, flora en fauna, milieuzonering, geluidshinder, luchtkwaliteit, externe veiligheid en duurzaamheid.

**Toetsing**

De beoogde ontwikkeling wordt aan al deze milieuaspecten getoetst in hoofdstuk 4 van dit bestemmingsplan.

**Conclusie**

De beoogde ontwikkeling past binnen de Milieuvisie 2010\-2020\.

##### 3\.3\.8 Verbreed Gemeentelijk rioleringsplan 2019 \- 2023

**Toetsingskader**

Op 4 februari 2019 heeft de gemeenteraad het Verbreed Gemeentelijk Rioleringsplan 2019\-2023 vastgesteld. In dit nieuwe plan zijn het rioolbeleid en de maatregelen voor de komende planperiode vastgelegd en is tevens de financiÃ«le dekking geregeld voor nog te verrichten investeringen. Met dit rioleringsplan voldoet de gemeente aan haar wettelijke verplichting en geeft de gemeente invulling aan haar zorgplichten voor inzameling en transport van stedelijk afvalwater, inzameling en verwerking van hemelwater en de zorgplicht voor grondwater. De gemeente heeft in de afgelopen jaren flink geÃ¯nvesteerd in het rioolstelsel en dit is grotendeels technisch op orde. De komende jaren zal weer een deel van de riolering worden vervangen. Er wordt op een aantal locaties hemelwater afgekoppeld van het vuilwater en er vindt renovatie plaats van gemalen. Daarnaast wordt er in samenwerking met het waterschap Brabantse Delta en andere gemeenten verder gewerkt aan een netwerk voor het meten en monitoren van grondwater. Tot slot is er budget gereserveerd voor klimaatadaptatie.

**Toetsing**

In paragraaf 4\.6 is nader ingegaan op de waterhuishoudkundige aspecten van de beoogde ontwikkeling.

**Conclusie**

De beoogde ontwikkeling past binnen de uitgangspunten zoals opgenomen in het gemeentelijk rioleringsplan.

#### 3\.4 Conclusie

Het bestemmingsplan Withof Complex is opgesteld conform de landelijke standaarden voor digitaal raadpleegbare bestemmingsplannen. Er kan geconcludeerd worden dat het bestemmingsplan past binnen het landelijk, provinciaal en gemeentelijk beleid.

### Hoofdstuk 4 Milieu en duurzaamheid

#### 4\.1 Archeologie en cultuurhistorie

##### 4\.1\.1 Archeologie

**Toetsingskader**

*Erfgoedwet*

In Europees verband is het zogenaamde 'Verdrag van Malta' tot stand gekomen. De uitgangspunten van dit verdrag dienen te worden vertaald in nationale wetgeving. In Nederland heeft deze vertaling plaatsgevonden in de Erfgoedwet, welke in werking is getreden op 1 juli 2016\. De Erfgoedwet regelt de bescherming van archeologisch erfgoed in de bodem, de inpassing ervan in de ruimtelijke ontwikkeling en de financiering van opgravingen. Voor gebieden waar archeologische waarden voorkomen of waar reÃ«le verwachtingen bestaan dat ter plaatse archeologische waarden aanwezig zijn, dient door de initiatiefnemer voorafgaand aan bodemingrepen archeologisch onderzoek te worden uitgevoerd. De uitkomsten van het archeologisch onderzoek dienen vervolgens volwaardig in de belangenafweging te worden betrokken. Het belangrijkste doel is de bescherming van het archeologische in de bodem (in situ) omdat de bodem doorgaans de beste garantie biedt voor een goede conservering. Er wordt uitgegaan van het basisprincipe de 'verstoorder' betaalt voor het opgraven en het documenteren van de aangetroffen waarden als behoud in de bodem niet tot de mogelijkheden behoort.

*Besluit ruimtelijke ordening*

Op basis van het Besluit ruimtelijke ordening (Bro) dient in de toelichting van elk bestemmingsplan een beschrijving te worden gegeven van de aanwezige cultuurhistorische en archeologische waarden van het plangebied.

*Beleid gemeente Etten\-Leur*

In oktober 2010 heeft de gemeenteraad een actualisatie van het archeologiebeleid, de archeologische beleidskaart en de Erfgoedverordening vastgesteld. De beleidskaart is gebaseerd op de laatste archeologische stand van zaken en de actuele inzichten over dit onderwerp. De beleidskaart is leidend voor lokale projecten.

**Toetsing**Ten tijde van het opstellen van het geldend bestemmingsplan heeft er een bureauonderzoek plaatsgevonden in verband met de herinrichtingsplannen van klooster 't Withof in Etten\-Leur. Het onderzoek heeft veel gegevens over de geschiedenis van het klooster ât Withof opgeleverd, maar in het plangebied is geen intacte archeologische vindplaats aangetroffen. Tevens is de natuurlijke bodem in grote delen van het plangebied sterk verstoord. Ondanks de vele bodemingrepen in het plangebied is de kans echter aanwezig dat nog delen van de oorspronkelijke gracht die om Huis Adama heeft gelegen, gespaard zijn gebleven. Uit het bureauonderzoek blijkt dat dit vermoedelijk niet meer zal zijn dan enkele kleine delen van de gracht en dat waarschijnlijk nergens meer een compleet dwarsprofiel van de gracht kan worden opgenomen.

In 2019 is nader archeologisch onderzoek gedaan. Antea Group heeft een inventariserend veldonderzoek (door middel van boringen) gedaan. Het volledige onderzoek (Antea Group, 8 april 2020\) is bijgevoegd als bijlage 4.

Op basis van het booronderzoek is geconstateerd dat de bodemopbouw binnen het plangebied tot voorbij de oorspronkelijk top van de C\-Horizont geroerd is. Puin of zelfs het staken van twee boringen is direct toe te schrijven aan historische bebouwing die eerder al op basis van historisch kaartmateriaal in beeld was. De kans dat er intacte archeologische sporen of resten, laat staan Ã©Ã©n of meerdere archeologische vindplaatsen, worden aangetroffen is daarmee gering. Er is derhalve geadviseerd geen dubbelbestemming op te nemen en de voorgenomen ontwikkeling mogelijk te maken zonder verder archeologisch onderzoek uit te voeren.

**Conclusie**

Op basis van het uitgevoerd archeologische onderzoek kan geconcludeerd worden dat de kans op de aanwezigheid van intacte archeologische sporen, resten of vindplaatsen gering is. Er wordt daarom geen archeologische dubbelbestemming opgenomen voor het plangebied.

##### 4\.1\.2 Cultuurhistorie

**Toetsingskader**

Per 1 januari 2012 is de Modernisering Monumentenzorg (MoMo) in werking getreden. Als gevolg van de MoMo wijzigt de Bro (artikel 3\.1\.6, lid 2\). Wat eerst voor alleen archeologie gold, geldt nu ook voor al het cultureel erfgoed.

In de toelichting van het bestemmingsplan dient een beschrijving te worden opgenomen hoe met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden. De opsteller en vaststeller van het bestemmingsplan is daarmee dus verplicht om breder te kijken dan alleen naar het facet archeologie. Ook de facetten historische (steden)bouwkunde en historische geografie dienen te worden meegenomen in de belangenafweging. Hierbij gaat het om zowel beschermde als niet formeel beschermde objecten en structuren.

Beleid provincie Noord\-Brabant

In de provincie Noord\-Brabant dienen in het kader van het behoud van waardevolle cultuurhistorische elementen en archeologische vindplaatsen, bestemmingsplannen te worden getoetst aan de provinciale Cultuurhistorische Waardenkaart. Hierop staan de bepalende cultuurhistorische elementen aangeven.

**Toetsing**

Op de cultuurhistorische waardenkaart van de provincie Noord\-Brabant zijn in de omgeving van het plangebied enkele cultuurhistorische objecten aangeven. Het betreft het monumentale gedeelte van het kloostercomplex. Dit heeft de status van Rijksmonument. De monumentale bebouwing bestaat uit Huize Adama, de tweelaagse voorbouw van 't Withof, de grote en de kleine kapel, de Lourdesgrot en de kloosterboerderij. Ook de voormalige rectoraatwoningn Bisschopsmolenstraat 166 is een gemeentelijk monument.

Deze monumentale bebouwing wordt niet gesloopt of uitgebreid. In de nabijheid daarvan worden twee nieuwe woongebouwen opgericht.

Op de cultuurhistorische waardenkaart is tevens aangegeven dat zich een gedeelte van de molenbiotoop van de molen aan de Bisschopsmolenstraat 235 binnen het plangebied bevindt. Deze molen is een Rijksmonument. De molenbiotoop betreft een zone van 400 meter rondom de molen en de ontwikkeling ligt op ongeveer 150 meter van de molen.

Aanvullend Windonderzoek

Als gevolg van de voorgenomen nieuwbouw verandert de molenbiotoop van de Bisschopsmolen aan de Bisschopsmolenstraat. Hierdoor zal tevens het windveld veranderen, wat zou kunnen leiden tot een verlaging van de windsnelheiden, een vermindering van het aantal draaiuren van de molen en een verhoging van de windbelasting op de wieken van de molen.

Om het functioneren van de molen te garanderen is er onderzoek gedaan naar het effect van de nieuwbouw op de molen. Om te kunnen vaststellen wat het effect van de nieuwbouw op de Bisschopsmolen is, is er in 2008 een windtunnelonderzoek uitgevoerd (TNO, maart 2008\), voor het bouwplan dat op basis van het huidige bestemmingsplan mogelijk werd gemaakt. In 2018 is dit onderzoek geactualiseerd (TNO, 27 november 2018\) op basis van het nieuwe bouwplan. De onderzoeken zijn bijgevoegd als bijlagen 5 en 6.

**Toetsing molenbiotoop**

In het windtunnelonderzoek zijn verschillende toekomstscenario's neergezet, waarna middels de windtunnel is onderzocht welk effect de bebouwing heeft op het functioneren van de molen.

Uit de onderzoeken blijkt dat de toevoeging van de nieuwbouw op het Withof terrein geen afname van het aantal draaiuren veroorzaakt. De verhoging van het complex tot een hoogte van 12 meter, veroorzaakt een vermindering van het aantal potentiÃ«le draaiuren van de molen met circa 0,5%. Hierbij wordt uitgegaan van een aaneengesloten L\-vorming wooncomplex. Wanneer de maximale hoogte verhoogd wordt tot 13,3 meter, zoals het nieuwe bouwplan beoogd, ontstaat er mogelijk een negatief effect op het aantal draaiuren van de molen. Uit het windtunnelonderzoek is echter gebleken dat het verschil in afname tussen een bouwhoogte van 12 meter en 13,3 meter zeer beperkt is.

Deze constateringen, gecombineerd met het feit dat er geen sprake zal zijn van een aaneengesloten L\-vorming wooncomplex (waar in 2008 mee gerekend is), maar van 2 losse wooncomplexen, geeft in het tweede onderzoek aanleiding om te concluderen dat het effect van de voorziene nieuwbouw minder dan 1%, en mogelijk zelfs minder dan 0,5% zal bedragen. De verwachtte invloed van de nieuwbouw blijft daarmee beperkt.

**Conclusie**

Op basis van het windtunnelonderzoek en het actualisatieonderzoek kan geconcludeerd worden dat het effect van de nieuwbouw op het functioneren van de molen zeer beperkt is. Er is derhalve geen sprake van een belemmering voor de uitvoerbaarheid van de voorgenomen ontwikkeling.

#### 4\.2 Bodem

**Toetsingskader**Het landelijk beleid gaat uit van het principe dat de bodem geschikt dient te zijn voor de beoogde functie. Met andere woorden, de bodemkwaliteit mag geen onaanvaardbaar risico opleveren voor de gebruikers van de bodem. De gewenste functie bepaalt als het ware de gewenste bodemkwaliteit. Voor alle bestemmingen waar een functiewijziging of herinrichting wordt voorzien, dient de bodemkwaliteit door middel van een bodemonderzoek in beeld te worden gebracht. Indien op grond van historische informatie blijkt dat in het verleden bodembedreigende activiteiten hebben plaatsgevonden, dan dient een volledig verkennend bodemonderzoek te worden uitgevoerd. Op basis van de onderzoeksresultaten kan vervolgens worden nagegaan of er vervolgmaatregelen getroffen moeten worden, zoals een nader onderzoek of eventueel een (functiegerichte) sanering.

**Toetsing**In opdracht van Woonstichting Etten\-Leur, is een actualiserend bodemonderzoek (DS milieu\-consult, 3 februari 2017\) uitgevoerd op de locatie ât Withof te Etten\-Leur. Het volledige rapport is bijgevoegd als bijlage 7 bij de toelichting.

Het doel van het bodemonderzoek was het actualiseren van de onderzoeksgegevens omtrent de milieuhygiÃ«nische kwaliteit van de bodem (grond en grondwater) om te bepalen of de locatie geschikt is voor het voorgenomen gebruik (wonen), dan wel of er maatregelen noodzakelijk zijn om de locatie hiervoor geschikt te maken.

**Conclusie**Op basis van de beschikbare gegevens, als historische informatie, de zintuiglijke waarnemingen tijdens het veldwerk en de verkregen analyseresultaten van de grond\- en grondwatermonsters, kan het volgende worden geconcludeerd:

* De bovengrond is heterogeen licht verontreinigd met koper, kwik, lood, zink en/of polycyclische aromatische koolwaterstoffen (PAK);

* De diepere bodem is heterogeen licht verontreinigd met lood en/of PAK;

* Het grondwater is niet verontreinigd met Ã©Ã©n van de onderzochte stoffen;

* De hypothese dat de bodem verdacht is van het voorkomen van verontreinigingen, dient te worden bevestigd;

* De gemeten lichte verontreinigingen in de grond zijn kenmerkend voor oude locaties. De oorzaak van de lichte verontreinigingen zijn te relateren aan het voormalig langdurig gebruik van de locatie en de in het bodemmateriaal aangetroffen baksteen\- en puinresten.

De lichte verontreinigingen in de grond geven geen aanleiding tot nader onderzoek en/of sanerende maatregelen. Te dien aangaande wordt de locatie geschikt geacht voor de toekomstige bestemming, wonen met groenvoorziening. Eventueel tijdens de bouw vrijkomende grond kan binnen de locatie zonder beperkingen worden toegepast. Voor toepassingen buiten de locatie dienen de richtlijnen van het Besluit bodemkwaliteit te worden gevolgd. Op basis van de verkregen analyseresultaten wordt de grond ingedeeld als klasse wonen.

#### 4\.3 Geluidshinder

**Toetsingskader**

Ingevolge artikel 74 Wet geluidhinder zijn in principe alle wegen gezoneerd. Uitzondering op deze regel zijn wegen waarvoor een maximum snelheid van 30 kilometer per uur geldt en woonerven. Als een geluidzone geheel of gedeeltelijk binnen het plangebied valt, moet bij de voorbereiding van een bestemmingsplan akoestisch onderzoek worden verricht naar de geluidsbelasting op nieuwe geluidsgevoelige bestemmingen waaronder woningen. De voorkeursgrenswaarde voor woningen is 48 dB. Ontheffing is mogelijk, afhankelijk van de situatie ter plaatse. Voor nieuwbouw in het stedelijke gebied geldt conform art. 83, 2e lid, Wet geluidhinder een maximale ontheffingwaarde van 63 dB met een hoogst toelaatbaar binnenniveau van 33 dB.

**Toetsing**

Op de Bisschopsmolenstraat geldt een maximumsnelheid van 50 km/uur. Het plangebied ligt deels binnen de geluidszone van deze weg. Akoestisch onderzoek is om deze reden noodzakelijk. In het kader van een goede ruimtelijke ordening en op basis van jurisprudentie dient ook ten aanzien van de omliggende 30 km/uur wegen onderbouwd te worden dat sprake is van een goed woon\- en leefklimaat. Ten behoeve van voorliggende ontwikkeling is akoestisch onderzoek uitgevoerd conform het Reken\- en Meetvoorschrijft Geluid 2012 (Antea Group, 23 december 2019\). Dit onderzoek is bijgevoegd als bijlage 8.

Uit dit onderzoek blijkt dat de geluidbelasting ten gevolge van het verkeer op de Withofstraat op de nieuwe appartementen ten hoogste 44 dB bedraagt na 5 dB aftrek op grond van artikel 110g Wgh. Daarmee is de geluidbelasting lager dan de voorkeursgrenswaarde van 48 dB. De geluidbelasting van de Tamboerijn bedraagt ten hoogste 33 dB en is daarmee ook lager dan de voorkeursgrenswaarde van 48 dB, hoewel formeel niet van toepassing. In het kader van goede ruimtelijke ordening is sprake van een aanvaardbare situatie.

De geluidbelasting ten gevolge van de Bisschopsmolenstraat op de nieuwe appartementen bedraagt ten hoogste 59 dB na aftrek 5 dB op basis van artikel 110g Wgh. Bij 20 appartementen wordt vanwege de Bisschopsmolenstraat de voorkeursgrenswaarde van 48 dB overschreden. Maatregelen om het geluid vanwege de Bisschopsmolenstraat te beperken tot onder de voorkeursgrenswaarde zijn niet of onvoldoende doelmatig, zijn uit stedenbouwkundig oogpunt niet gewenst, stuiten tegen bezwaren van financiÃ«le aard en worden op basis van het gemeentelijk beleid ("Beleidsregels hogere waarden Wet geluidhinder", van 2 december 2008\) niet overwogen voor deze situatie (er is geen sprake van een hoofdweg).

*Hogere waarden*

Voor 20 appartementen dient een hogere waarde aangevraagd te worden voor het geluid vanwege de Bisschopsmolenstraat. De aan te vragen hogere waarde varieert van 51 tot 59 dB. Bij een geluidbelasting boven de 53 dB (inclusief aftrek vanwege de weg) dient een geluidluwe gevel aanwezig te zijn. Dit is het geval voor 12 appartementen die georiÃ«nteerd zijn op de Bisschopsmolenstraat. Een geluidluwe gevel kan gerealiseerd worden door middel van een gesloten buitenruimte/loggia en het realiseren van tenminste Ã©Ã©n verblijfsruimte aan deze geluidsluwe gevel. Omdat in dit stadium nog geen specifieke ontwerp van het appartementencomplex bekend is, worden er in de regels van dit bestemmingsplan voorwaarden gesteld op het gebied van geluid.

**Conclusie**De geluidbelasting als gevolg van de Withofstraat en Tamboerijn bedraagt minder dan de voorkeursgrenswaarde van 48 dB. Als gevolg van het geluid van de Bisschopsmolenstraat ontstaat er voor 20 appartementen een geluidbelasting hoger dan de voorkeursgrenswaarde. Voor deze appartementen worden hogere waarden aangevraagd. Voor 12 appartementen met een geluidbelasting hoger dan 53 dB dient een geluidluwe of stille gevel gerealiseerd te worden. In alle situaties is er sprake van een goed woon\- en leefklimaat die niet verschilt van andere locaties in het stedelijk gebied. Het ontwerp besluit hogere waarden Wet geluidhinder is gelijktijdig met het ontwerpbestemmingsplan ter inzage gelegd.

Op 28 juli 2020 hebben burgemeester en wethouders hogere waarden vastgetselde tot maximaal 59 dB. Dit besluit is opgenomen in Bijlage 15.

#### 4\.4 Luchtkwaliteit

**Toetsingskader**In de Wet milieubeheer (Wm) zijn in hoofdstuk 5 (titel 5\.2 luchtkwaliteitseisen) bepalingen opgenomen over luchtkwaliteit. Artikel 5\.16 eerste lid van de Wm bepaalt in hoofdlijnen dat het bevoegd gezag er op toeziet dat een voorgenomen ontwikkeling niet leidt tot een overschrijding van luchtkwaliteitgrenswaarden zoals die zijn aangegeven in bijlage 2 van de Wm. Bijlage 2 van de Wm bevat voor diverse luchtverontreinigende stoffen in de buitenlucht grenswaarden en plandrempels. Bestemmingsplannen worden aan deze normen getoetst. Bronnen van luchtverontreiniging zijn enerzijds de achtergrondwaarde en anderzijds industriÃ«le bronnen en verkeer.

Een grenswaarde geeft de kwaliteit aan van de buitenlucht die op een aangegeven tijdstip tenminste moet zijn bereikt en, wanneer die eenmaal is bereikt, niet meer mag worden overschreden. De praktijk leert dat langs wegen alleen de jaargemiddelde concentraties van stikstofdioxide en zwevende deeltjes, en de 24\-uurgemiddelde concentratie zwevende deeltjes de normen kunnen overschrijden. Onderzoeken naar luchtkwaliteit zullen daarom in hoofdzaak gericht zijn op deze twee stoffen.

Regeling niet in betekenende mate

In de Regeling niet in betekende mate (NIBM) is een lijst met categorieÃ«n van gevallen (inrichtingen, infrastructuur, kantoor\- en woningbouwlocaties en activiteiten of handelingen) opgenomen die niet in betekenende mate bijdragen aan de luchtkwaliteit. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook indien aannemelijk gemaakt kan worden dat een gepland project NIBM bijdraagt, kan toetsing aan de grenswaarden voor luchtkwaliteit achterwege blijven. De wettelijke ondergrens voor onderzoek bedraagt de bouw van 1\.500 woningen, bij minimaal Ã©Ã©n ontsluitingsweg.

**Toetsing**

Onderhavig plan voorziet in de realisatie van maximaal 85 woningen. Er kan worden gesteld dat onderhavig plan in verhouding tot de wettelijke ondergrens voor onderzoek, gelegen op de bouw van 1\.500 woningen, niet in betekenende mate bijdraagt aan het verslechteren van de luchtkwaliteit.

In het kader van een goede ruimtelijke ordening is aan de hand van de NSL\-monitoringstool 2019 (http://www.nsl\-monitoring.nl/viewer/) een indicatie van de luchtkwaliteit ter plaatse van het plangebied bekeken. Hierbij vormen fijnstof en stikstofdioxide de belangrijkste verontreinigende stoffen. De dichtstbijzijnde maatgevende weg betreft de A58 aan de zuidzijde van het plangebied. Voor stikstofdioxide geldt een jaargemiddelde grenswaarde van 40 ug/m3 . Voor fijnstof geldt een jaargemiddelde grenswaarde van 40 ug/ m3. Voor fijnstof geldt een advieswaarde van 20 ug/m3. Voor zowel stikstofdioxide als fijnstof bevinden de concentraties zich ruim onder de grenswaarden.

**Conclusie**Geconcludeerd kan worden dat de voorgenomen ontwikkeling binnen de grenzen van de regeling NIBM valt. Er hoeft daarom geen luchtkwaliteitsonderzoek uitgevoerd te worden.

#### 4\.5 Ecologie

**Toetsingskader**Op 1 januari 2017 is de Wet natuurbescherming in werking getreden. Op grond van deze wet zijn de Natura 2000\-gebieden beschermd. Daarnaast regelt de Wet natuurbescherming ook de bescherming van planten\- en dierensoorten. In deze wet zijn de EU\-richtlijnen voor de bescherming van soorten opgenomen (Habitatrichtlijn en Vogelrichtlijn). Nationaal beschermde soorten vallen ook onder deze wet. De doelstelling is de bescherming en behoud van in het wild levende planten en dieren. Het uitgangspunt van de wet is 'nee, tenzij'. Dit betekent dat activiteiten met een schadelijk effect op beschermde soorten zonder ontheffing verboden zijn. Bij nieuwe ruimtelijke ontwikkelingen dienen vooraf de effecten op Natura 2000\-gebieden en het Natuur Netwerk Brabant beoordeeld te worden. Ook dient vooraf onderzocht te worden of en welke beschermde dier\- en plantensoorten voorkomen, wat hun beschermingsstatus is en wat de effecten zijn van de ingreep op het voortbestaan van de gevonden soorten.

**Toetsing**Er is een natuurtoets uitgevoerd (Antea Group, 26 februari 2019\). Het volledige rapport is bijgevoegd als bijlage 9. In de navolgende paragraaf zijn de uitkomsten van de natuurtoets beschreven.

Het onderzoek naar het voorkomen van beschermde soorten en ligging van beschermde gebieden is opgebouwd uit twee onderdelen:

* 1\. Bureaustudie naar waarnemingen van beschermde soorten uit het (recente) verleden en ligging van beschermde gebieden in de invloedsfeer van het plan;

* 2\. Terreinbezoek naar de (mogelijke) aanwezigheid van beschermde soorten.

Aan de hand van de bevindingen uit het bureauonderzoek en de resultaten van het verkennend terreinbezoek kan worden bepaald of het project uitvoerbaar is, of een vervolgonderzoek nodig is om beschermde soorten uit te sluiten en om te bepalen wat de effecten zijn. Tevens kan worden geadviseerd over de te volgen procedure inzake de natuurwetgeving.

*Beschermde gebieden*

Het plangebied vormt geen onderdeel van een natuur\- of groengebied met een beschermde status, zoals Natura 2000 of een weidevogelleefgebied. Het plangebied maakt ook geen deel uit van het Natuur Netwerk Brabant. Het dichtstbijzijnde Natura 2000\-gebied 'Ulvenhoutse Bos' bevindt zich op circa 10,7 kilometer afstand van het plangebied, dat siktstofgevoelige habitattypen heeft die in een overspannen situatie verkeren.

Uit de uitspraak over het PAS (Programma Aanpak Stikstof) van de Raad van State van 29 mei 2019 volgt dat het PAS niet langer als basis voor toestemming voor plannen of projecten mag worden gebruikt. Concreet betekent de uitspraak dat voor elk plan of project met mogelijk significante gevolgen voor een Natura 2000\-gebied een afzonderlijke passende beoordeling moet worden uitgevoerd.

Om te beoordelen of de beoogde ontwikkeling significante gevolgen heeft voor een Natura 2000\- gebied is een onderzoek naar stikstofdepositie uitgevoerd (Antea Group, 10 januari 2020\). Het volledige onderzoek is bijgevoegd als bijlage 10. Met behulp van het rekenprogramma AERIUS Calculator 2019 is voor zowel de realisatiefase als de gebruiksfase de stikstofdepositie (NOx) berekend.

Voor zowel de realisatiefase als de gebruiksfase van het plan toont AERIUS Calculator geen depositieresultaten boven 0,00 mol/ha/jr. Het aspect stikstof staat daarom de ontwikkeling van de woningen niet in de weg.

![afbeelding "i_NL.IMRO.0777.0150WITHOFCOMPLEX-3001_0013.png"](i_NL.IMRO.0777.0150WITHOFCOMPLEX-3001_0013.png)

*Beschermde soorten*

Ten behoeve van de voorgenomen ontwikkeling is een natuurtoets uitgevoerd (Antea Group, 26 februari 2019\). Het volledige onderzoek is bijgevoegd als bijlage 9. Uit het onderzoek blijkt dat mogelijk algemene broedvogels aanwezig zijn in het gebied. Voor algemene broedvogels is geen nader onderzoek nodig. Er is geen ontheffing noodzakelijk, echter dient er op Ã©Ã©n van de volgende wijzen gehandeld te worden, om verstoring van de algemene broedvogels te voorkomen:

* Werkzaamheden uitvoeren buiten het broedseizoen;

* Het plangebied ongeschikt maken voor het broedseizoen;

* Uitvoeren van de werkzaamheden onder ecologische begeleiding.

**Conclusie**

De beoogde ontwikkeling leidt niet tot directe effecten op Natura 2000\-gebieden. Zowel in de referentiesituatie als in de toekomst is geen sprake van een stikstofdepositie op de omliggende Natura 2000\-gebieden. Het plangebied maakt geen deel uit van het Natuur Netwerk Brabant. Er zijn geen beschermde soorten aangetroffen. Geconcludeerd kan worden dat ecologie geen belemmering vormt voor de onderhavige ontwikkeling.

#### 4\.6 Water

**Toetsingskader**

In ruimtelijke plannen dient aandacht besteed te worden aan waterhuishoudkundige aspecten. Daarbij staan naast een duurzaam waterbeheer de integrale afweging en het creÃ«ren van maatwerk voorop. Water moet altijd bekeken worden in het licht van het watersysteem of stroomgebied waarin een stad of een dorp ligt. Een goede afstemming van waterbeleid en ruimtelijke ordening, ook in het direct aangrenzende gebied, is daarom noodzakelijk. De integratie van water in ruimtelijke plannen vindt plaats via de zogenaamde watertoets. Concreet betekent de watertoets, dat een plan een zogenaamde waterparagraaf dient te bevatten, die keuzes ten aanzien van de waterhuishoudkundige aspecten gemotiveerd beschrijft. Daarin dient een wateradvies van de waterbeheerder te worden meegenomen. De watertoets is wettelijk verankerd in artikel 3\.1\.6 lid 1, sub b Bro.

Beleid provincie Noord\-Brabant

Het Provinciale Milieu\- en Waterplan 2016 â 2021 (PWMP) van 30 augustus 2016 is het geldende plan. Het PMWP is de structuurvisie voor o.a. het aspect water op grond van de Wet ruimtelijke ordening. Het plan bevat de verplichte onderdelen vanuit de Europese Kaderrichtlijn Water. Behalve dat het PMWP de uitgangspunten aangeeft voor het waterbeleid van waterschappen en gemeenten, toetst de provincie aan de hand van dit plan ook of de plannen van de waterschappen passen in het provinciale beleid. Als algemene uitgangspunten zijn onder andere te noemen de scheiding van relatief schone en vuile waterstromen en het benutten van mogelijkheden voor infiltratie en/of conservering van hemelwater.

Beleid waterschap Brabantse Delta

Het waterschap Brabantse Delta is verantwoordelijk voor het waterbeheer in de gemeente op basis van de volgende wettelijke kerntaken: het zuiveringsbeheer, watersysteembeheer, beheer van dijken en beheer van vaarwegen. Het watersysteembeheer \-waaronder grondwater\- heeft daarbij twee doelen: zowel de zorg voor gezond water als de zorg voor voldoende water van voldoende kwaliteit. Het beleid en de daarmee samenhangende doelen van het waterschap zijn opgenomen in het waterbeheerplan 2016\-2021, wat tot stand is gekomen in samenspraak met de waterpartners. Zo zijn bijvoorbeeld relevante waterthema's gekoppeld aan de belangrijkste ruimtelijke ontwikkelingen in de regio.

Daarnaast heeft het waterschap waar nodig nog toegespitst beleid en beleidsregels op de verschillende thema's/speerpunten uit het waterbeheersplan en heeft het waterschap een eigen verordening; De Keur en de legger. De Keur bevat gebods\- en verbodsbepalingen met betrekking tot ingrepen die consequenties hebben voor de waterhuishouding en het waterbeheer. De legger geeft aan waar de waterstaatswerken liggen, aan welke afmetingen en eisen die moeten voldoen en wie onderhoudsplichtig is. Veelal is voor deze ingrepen een watervergunning van het waterschap benodigd. De Keur is onder andere te raadplegen via de site van waterschap Brabantse Delta.

Het waterschap hanteert bij nieuwe ontwikkelingen het principe van waterneutraal bouwen, waarbij gestreefd wordt naar het behoud of herstel van de 'natuurlijke' waterhuishoudkundige situatie. Vanwege dit principe wordt bij uitbreiding van verhard oppervlak voor de omgang met hemelwater uitgegaan van de voorkeursvolgorde infiltreren, bergen, afvoeren. De technische eisen en uitgangspunten voor het ontwerp van watersystemen zijn opgenomen in de 'beleidsregel Afvoer hemelwater door toename en afkoppelen van verhard oppervlak, en de hydrologische uitgangspunten bij de keurregels voor afvoeren van hemelwater'.

**Toetsing**Er is een watertoets uitgevoerd (Antea Group, 18 november 2019\). Het volledige rapport is bijgevoegd als bijlage 11. Het watertoetsproces is een belangrijk instrument om het waterbelang in ruimtelijke plannen en besluiten te waarborgen. Het gaat daarbij om alle waterhuishoudkundige aspecten, waaronder veiligheid, wateroverlast, watertekort, waterkwaliteit en verdroging, en om alle wateren: rijkswateren, regionale wateren en grondwater.

Het is niet een toets achteraf, maar een proces dat de initiatiefnemer van een ruimtelijk plan en de waterbeheerder in een zo vroeg mogelijk stadium met elkaar in gesprek brengt. In dat kader is contact opgenomen met het waterschap Brabantse Delta en de gemeente Etten\-Leur. Met deze partijen zijn de randvoorwaarden voor de beoogde ontwikkeling vanuit het perspectief van water besproken.

Randvoorwaarden

Vanuit de gemeente en het waterschap is de randvoorwaarde gesteld dat al het hemelwater gescheiden afgevoerd dient te worden. Het vuilwater van de nieuwe woningen kan aangesloten worden op het bestaande rioolstelsel van de gemeente.

Voor dit plangebied dient elke nieuw toegevoegde verharding gecompenseerd te worden volgens de rekenregels van het waterschap. Uitganspunt daarbij is om hydrologisch neutraal te ontwikkelen en versnelde afvoer naar oppervlaktewater te voorkomen. Daarnaast wordt daarmee de grondwaterstand ter plaatse aangevuld.

Huidige situatie

Het huidige terrein waar de ontwikkeling is gepland is onverhard. De kern Etten\-Leur waartoe ook het plangebied behoort is gelegen op het hoger gelegen dekzandgebied. Het Withofcomplex kent een maaiveldhoogte 9 Ã  9,5 meter \+NAP. De bodem ter plaatse bestaat uit zwak lemige zandgronden.

De grondwaterstanden liggen relatief diep; De Gemiddeld Hoogste Grondwaterstand (GHG) ligt op 8,29 meter boven NAP ligt. Uitgaande van een maaiveld van 9 Ã¡ 9,5 meter boven NAP betekend dit 70 tot 120 cm beneden maaiveld. De Gemiddeld Laagste Grondwaterstand is 7,16 meter boven NAP.

Gezien de bodemgesteldheid en de gemiddeld lage grondwaterstanden is het plangebied geschikt voor infiltratie van regenwater. Van belang is om in de lokale situatie nader te onderzoeken om te kijken of er een kleilaag aanwezig is en of deze kan worden onderbroken met voorzieningen om infiltratie te verbeteren.

**Conclusie**De toename aan verharding is circa 3\.030 m2 waarvoor een watercompensatie van ongeveer 182 m3 aangelegd moet worden. Een gecombineerde retentie\-infiltratievoorziening in het projectgebied met een mogelijk gedoseerde afvoer naar het hemelwaterriool heeft de voorkeur. Dit kan bovengronds ingepast worden in het groenplan om de geplande woningen, maar ook in met de te realiseren parkeerplaatsen met een half\-verharding. Hiermee zou hydrologisch neutraal ontwikkeld kunnen worden en betekent dat versnelde afvoer naar oppervlaktewater voorkomen wordt en dat de grondwaterstand ter plaatse zo goed mogelijk wordt gehandhaafd.

Afhankelijk van de exacte oppervlak die aan het plangebied zal worden toegevoegd zal een watercompensatie plaats dienen te vinden conform de rekenregels van het waterschap. Initiatiefnemer is vrij om daar zelf invulling aan te geven. Dit kan met behulp van meer technische oplossingen zoals infiltratiekratten, maar kan ook door laagteberging van 182 m3 in het groenplan in te passen. De watercompensatie dient boven de GHG te liggen zoals aangegeven in hydrologische uitgangspunten van het waterschap.

Het waterschap Brabantse Delta heeft op 3 maart 2020 een positief wateradvies afgegeven.

#### 4\.7 Externe veiligheid

**Toetsingskader**Externe veiligheid heeft betrekking op de risico's die mensen lopen ten gevolge van mogelijke ongelukken met gevaarlijke stoffen bij bedrijven en transportverbindingen (wegen, spoorwegen en waterwegen) en buisleidingen. Omdat de gevolgen van een ongeluk met gevaarlijke stoffen groot kunnen zijn, zijn de aanvaardbare risico's vastgelegd in diverse besluiten en regelingen. De belangrijkste zijn:

* Besluit externe veiligheid inrichtingen (Bevi);

* Besluit externe veiligheid transportroutes (Bevt);

* Besluit externe veiligheid buisleidingen (Bevb).

Binnen de beleidskaders voor deze drie typen risicobronnen staan altijd twee kernbegrippen centraal: het plaatsgebonden risico en het groepsrisico. Hoewel beide begrippen onderlinge samenhang vertonen zijn er belangrijke verschillen.

De risico's dienen te worden beoordeeld op het plaatsgebonden en het groepsrisico. Het plaatsgebonden risicobeleid bestaat uit harde afstandseisen tussen risicobron en (beperkt) kwetsbaar object. Het groepsrisico is een maat die aangeeft hoe groot de kans is op een ongeval met gevaarlijke stoffen met een bepaalde groep slachtoffers. Hoe hoger het groepsrisico, hoe groter deze kans. Het plaatsgebonden risico wordt weergegeven in de vorm van contouren rondom een risicobron.

**Toetsing**Er is een onderzoek naar externe veiligheid uitgevoerd (Antea Group, 24 mei 2019\). Het volledige onderzoek is bijgevoegd als bijlage 12. In dit onderzoek zijn de risicoâs omtrent externe veiligheid in relatie tot de ontwikkeling beschouwd.

Voor externe veiligheid van risicovolle transportroutes geldt dat het plangebied op een grotere afstand dan 200 meter van de A58 is gelegen. Nadere beschouwing van het groepsrisico is daarmee niet aan de orde. Wel ligt het plangebied binnen het invloedsgebied van de weg, omdat er toxische stoffen over wordt vervoerd. Hierdoor dient er conform het Bevt de bestrijdbaarheid en zelfredzaamheid verantwoord te worden.

In de omgeving van het plangebied zijn geen risicovolle inrichtingen en geen buisleidingen aanwezig die van invloed zijn op de voorgenomen ontwikkeling.

In deze rapportage zijn elementen aangedragen die het bevoegd gezag kan betrekken bij de verantwoording van het groepsrisico. Gerichte risicocommunicatie met bewoners en andere aanwezigen (bijvoorbeeld via NL\-Alert) kan ertoe bijdragen dat alarmering van het gebied sneller verloopt. Ook is het van belang dat de aanwezigen naar binnen kunnen vluchten en de ramen en deuren kunnen sluiten. De brandweer heeft protocollen voor het bestrijden van de bron bij het optreden van een incident. Tot slot is het relevant dat een goede bereikbaarheid gewaarborgd blijft voor hulpdiensten.

Er wordt voldaan aan het standaardadvies 2019 van de Veiligheidsregio. Daarom is een afzonderlijk advies niet nodig.

**Conclusie**Geconcludeerd kan worden dat externe veiligheid geen belemmering vormt voor de onderhavige ontwikkeling.

#### 4\.8 Bedrijven en milieuzonering

**Toetsingskader**Door het aanbrengen van een zone tussen bedrijvigheid en milieugevoelige bestemmingen (zoals woningbouw) kan de overlast ten gevolge van bedrijfsactiviteiten zo laag mogelijk gehouden worden. Zonering is met name van toepassing bij nieuwbouw van woningen en andere gevoelige functies in de directe omgeving van een bedrijf en bij vestiging van een nieuw bedrijf in de directe omgeving van gevoelige bestemmingen. Op basis van de VNG\-brochure 'Bedrijven en Milieuzonering 2009' (hierna: VNG\-brochure) wordt onder milieugevoelige functies verstaan: woningen, woongebieden, ziekenhuizen, scholen en verblijfsrecreatie. Sommige functies kunnen zowel milieubelastend als milieugevoelig zijn (bijvoorbeeld ziekenhuizen en scholen).

Vervolgens worden in de brochure, op basis van een aantal factoren (geur, stof, geluid en gevaar), richtafstanden genoemd tussen verschillende bedrijfstypen en omgevingstype ârustige woonwijkâ of ârustig buitengebiedâ, waarmee gemeenten bij ruimtelijke ontwikkelingen rekening kunnen houden. Indien sprake is van het omgevingstype âgemengd gebiedâ, dan kunnen de richtafstanden â zonder dat dit ten koste gaat van het woon\- en leefklimaat en het functioneren van bedrijven â met Ã©Ã©n afstandsstap worden verlaagd.

**Toetsing**De planlocatie en de omgeving ervan kunnen worden aangemerkt als het omgevingstype ârustige woonwijkâ. In een rustige woonwijk bevinden zich hoofdzakelijk woningen. Daarnaast kunnen er wijkgebonden voorzieningen aanwezig zijn. De sportschool en de horecagelegenheid in het woonzorg\-complex zijn aan te duiden als wijkgebonden voorzieningen. Er zijn diverse horecagelegenheden en sportscholen binnen Etten\-Leur, waardoor de voorzieningen voornamelijk de omliggende wijk dienen.

In en nabij het plangebied zijn geen bedrijven gelegen die conform de richtafstanden uit de voormelde VNG\-brochure een belemmering zouden kunnen vormen voor de planvorming (en andersom). Het dichtstbijzijnde perceel met een bedrijfsbestemming is op ruim 90 meter afstand van het plangebied gelegen op het achterterrein van de Withofstraat met een aanduiding voor opslag en garage(boxen). In de omgeving van het plangebied zijn enkel bedrijven in de categorie 1 en 2 toegestaan. De maximale richtafstand voor een categorie 2 bedrijf is 30 meter. Er is dus geen sprake van een belemmering.

Naast de ruimtelijke ordeningaspecten is verder het Besluit algemene regels inrichtingen milieubeheer (Barim/Wm/Bor) van toepassing. In dit besluit zijn voorschriften opgenomen waaraan de bedrijven zich dienen te houden om schade, gevaar of hinder naar de omgeving te voorkomen of zo veel mogelijk te beperken.

**Conclusie**In de nabijheid van het plangebied komt geen bedrijvigheid voor die een mogelijke belemmering vormt voor het bestemmingsplan. Daarnaast levert het bestemmingsplan ook geen belemmering op voor omliggende bedrijven en woonfuncties.

#### 4\.9 Duurzaamheid

**Toetsingskader**

De gemeente Etten\-Leur hecht belang aan het aspect duurzaamheid. Samen met gemeenten in de regio heeft zij in 2007 de Verklaring van Dussen ondertekend en zich daarmee bereid verklaard om haar aandeel te leveren in de rijksdoelstellingen op het gebied van COÂ²\-reductie, duurzame energieproductie en energiebesparing. De rijksoverheid stelt dat Nederland in 2050 klimaatneutraal moet zijn. Nieuwe woningen mogen niet meer op het aardgasnet worden aangesloten en moeten aan de in het Bouwbesluit opgenomen normen voldoen van woningisolatie.

In dit kader hebben de gemeenten, samen met een aantal marktpartijen en woningcorporaties, in mei 2014 het Convenant Duurzaam Bouwen West\-Brabant ondertekend. Daarbij wordt GPR (een methode om de duurzaamheid van een gebouw of woning inzichtelijk te maken) ingezet als instrument om de duurzaamheid van gebouwen te kunnen meten.

**Toetsing**

De woningen worden gasloos gebouwd. Op het terrein van de ontwikkeling wordt een waterretentie aangelegd.

**Conclusie**

De beoogde ontwikkeling voorziet in duurzaamheidsmaatregelen.

#### 4\.10 Besluit milieueffectrapportage

**Toetsingskader**

Het voorliggend bestemmingsplan maakt het mogelijk om maximaal 85 woningen te bouwen. De activiteit kan worden aangemerkt als een stedelijk ontwikkelingsproject zoals bedoeld in activiteit D 11\.2 van het Besluit milieueffectrapportage (Besluit m.e.r.). De omvang van de nieuwe stedelijke ontwikkeling ligt beneden de in kolom 2 van D.11\.2\. genoemde drempelwaarde.

**Toetsing en conclusie**

Er is door Antea Group een aanmeldingsnotitie vormvrije m.e.r.\-beoordeling opgesteld. Deze is opgenomen als bijlage 13. Uit de aanmeldingsnotitie vormvrije m.e.r.\-beoordeling is gebleken dat er geen significant nadelige milieugevolgen te verwachten zijn. Het college van burgemeester en wethouders heeft op 17 maart 2020 besloten dat geen milieueffectrapportage nodig is. Dit besluit is opgenomen in bijlage 14.

#### 4\.11 Conclusie

De nieuwe ontwikkelingen waarin het bestemmingsplan Withof Complex voorziet, passen binnen de geldende regelgeving en beleid met betrekking tot milieu en duurzaamheid. Er is geen aanleiding om te veronderstellen dat er in het plangebied situaties voorkomen die vanuit een oogpunt van goede ruimtelijke ordening niet aanvaardbaar zijn.

### Hoofdstuk 5 Beschrijving van het plan

#### 5\.1 Planvorm

Het bestemmingsplan âWithof Complexâ bevat het planologisch\-juridisch instrumentarium voor de (her)ontwikkeling van het gedeelte van het Withof complex waar de voorgenomen ontwikkelingen niet binnen het geldend bestemmingsplan mogelijk zijn. De planopzet kent een beperkt aantal bestemmingen en een gedetailleerde planverbeelding. Het bestemmingsplan is opgesteld conform de Standaard voor Vergelijkbare BestemmingsPlannen 2012\.

Het juridisch gedeelte van het bestemmingsplan bestaat uit de planverbeelding met planregels. Bij ieder plan hoort een toelichting. Deze heeft als zodanig geen rechtskracht. De planregels zijn opgebouwd uit inleidende regels (hoofdstuk 1\), bestemmingsregels (hoofdstuk 2\), algemene regels (hoofdstuk 3\) en overgangs\- en slotregels (hoofdstuk 4\).

#### 5\.2 Toelichting op de bestemmingen

##### 5\.2\.1 Inleidende regels

*Begrippen (artikel 1\)*

In dit artikel worden de begrippen gedefinieerd die in de regels worden gehanteerd. Bij de toetsing aan het bestemmingsplan moet worden uitgegaan van de in dit artikel aan de betreffende woorden toegekende betekenis.

*Wijze van meten (artikel 2\)*

In dit artikel wordt aangegeven hoe de in de regels gehanteerde maten gemeten moeten worden.

##### 5\.2\.2 Bestemmingsregels

*Groen (artikel 3\)*

*Gebruik*De gronden zijn bestemd voor onder andere groenvoorzieningen, inclusief verhardingen ten behoeve van paden en inritten en waterhuishoudkundige voorzieningen.

*Bouwen*Binnen de bestemming zijn uitsluitend gebouwen voor voorzieningen van openbaar nut alsmede bouwwerken, geen gebouwen en geen overkappingen zijnde, toegestaan. Hiervoor zijn maatvoeringseisen opgenomen in de regels.

*Verkeer\-verblijf (artikel 4\)*

*Gebruik*

De bestaande wegen gelegen binnen het plangebied hebben de bestemming âVerkeer\- Verblijfâ. Deze gronden zijn bedoeld voor wegen en woonstraten met hoofdzakelijk een verblijfsfunctie en parkeervoorzieningen. Binnen de bestemming zijn naast de verkeersfunctie benodigde bouwwerken zoals straatmeubilair, bewegwijzering etc. tevens groenvoorzieningen, water en speelvoorzieningen toegestaan.

*Bouwen*

Binnen de bestemming zijn uitsluitend gebouwen voor voorzieningen van openbaar nut alsmede bouwwerken, geen gebouwen en geen overkappingen zijnde, toegestaan. Hiervoor zijn maatvoeringseisen opgenomen in de regels.

*Wonen\-gestapeld (artikel 5\)*

*Gebruik*De nieuwe te bouwen gestapelde woningen aan de Bisschopsmolenstraat hebben de bestemming âWonen \- Gestapeldâ. Naast wonen is onder andere het gebruik ten behoeve van een âaan\-huis\-gebonden beroepâ onder voorwaarden toegelaten en opgenomen in specifiek gebruiksregels. In de regels zijn ook een minimum percentage van 50% sociale huurwoningen en de instandhouding van de parkeerplaatsen geborgd.

*Bouwen*Gebouwen zijn uitsluitend toegestaan binnen het bouwvlak. In de bouwregels is het maximum aantal woningen vastgelegd. De maximale bouwhoogte is aangeduid op de digitale verbeelding. De overige maatvoeringseisen, waaronder die voor bouwwerken, geen gebouwen en geen overkappingen zijnde, zijn opgenomen in de regels. Tevens worden de specifieke bouwregels voor parkeren gedefinieerd. Daarbij wordt voor een deel van de ontwikkeling een halfverdiepte parkeerkelder verplicht voorgeschreven.

##### 5\.2\.3 Algemene regels

*Anti\-dubbeltelregel (artikel 6\)*Het is een wettelijke verplichting om dit artikel in het bestemmingsplan op te nemen. Om misbruik van de bouwregels te voorkomen, is in dit artikel bepaald dat gronden die al eens als berekeningsgrondslag voor een omgevingsvergunning hebben gediend, niet nogmaals als zodanig kunnen dienen. Doel van deze regels is dat wanneer volgens een bestemmingsplan bepaalde gebouwen niet meer dan een bepaald deel van een bouwperceel mogen beslaan, het opengebleven terrein niet nog eens meetelt bij het toestaan van een ander gebouw waaraan een soortgelijke eis wordt gesteld.

*Algemene bouwregels (artikel 7\)*In dit artikel zijn regels opgenomen voor ondergronds bouwen.

*Algemene gebruiksregels (artikel 8\)*In dit artikel is een algemeen gebruiksverbod opgenomen voor het gebruik van gronden, gebouwen en bouwwerken in strijd met de bestemming.

*Algemene afwijkingsregels (artikel 9\)*In dit artikel is de mogelijkheid opgenomen om in geringe mate af te wijken van de maatvoeringen en bestemmings\- en/of bouwgrenzen.

*Algemene wijzigingsregels (artikel 10\)*In dit artikel zijn wijzigingsbevoegdheden opgenomen voor het onder voorwaarden verschuiven en/of overschrijden van de bestemmingsgrenzen, bestemmingsvlakken, bouwpercelen of bouwvlakken.

##### 5\.2\.4 Overgangs\- en slotregels

*Overgangsrecht (artikel 11\)*

Het is een wettelijke verplichting om dit artikel in het bestemmingsplan op te nemen. In lid 1 zijn de overgangsregels ten aanzien van het bouwen opgenomen. Bouwwerken, die op het moment dat het plan inwerking is getreden, bestaan of (kunnen) worden gebouwd op grond van een verleende omgevingsvergunning en die afwijken van het bestemmingsplan mogen gedeeltelijk worden veranderd of vernieuwd mits de bestaande afwijkingen naar aard en omvang niet worden vergroot. Is het bouwwerk verloren gegaan door een calamiteit dan mag het bouwwerk volledig worden vernieuwd of veranderd mits de aanvraag om omgevingsvergunning binnen 2 jaar na de calamiteit wordt ingediend. Lid 2 betreft het overgangsrecht voor het gebruik van gronden en bouwwerken dat afwijkt van het plan op het moment dat dit plan inwerking is getreden. Dit gebruik mag worden voortgezet. Wijziging van het afwijkend gebruik is slechts toegestaan indien de afwijking hierdoor niet wordt vergroot. Het overgangsrecht geldt niet voor bouwwerken die zonder omgevingsvergunning zijn gebouwd in strijd met het toen geldend plan en voor illegaal gebruik van bouwwerken en gronden.

*Slotregel (artikel 12\)*

Deze regel verwijst naar de naam van het bestemmingsplan.

### Hoofdstuk 6 Economische uitvoerbaarheid

#### 6\.1 Inleiding

Dit hoofdstuk beschrijft de onderdelen die zijn doorlopen voor het zekerstellen van de economische uitvoerbaarheid van het project. Indien een bestemmingsplan voorziet in de uitvoering van werken door de gemeente, moet de financieel\-economische uitvoerbaarheid hiervan worden aangetoond. Ook wordt ingegaan op de grondexploitatie en het verplichte kostenverhaal.

#### 6\.2 Toepassing afdeling 6\.4 Wro (grondexploitatie)

In de Wro is in afdeling 6\.4 de regelgeving rondom grondexploitatie opgenomen. Centrale doelstelling daarvan is om in de situatie van particuliere grondexploitatie te komen tot een verbetering van het gemeentelijk kostenverhaal en de versterking van de gemeentelijke regie bij locatieontwikkeling. In artikel 6\.12 van de Wro is bepaald dat de gemeenteraad een exploitatieplan vast moet stellen voor gronden waarop een bij Algemene Maatregel van Bestuur aangewezen bouwplan is voorgenomen. Bij drie ruimtelijke besluiten kan het nodig zijn om een exploitatieplan vast te stellen, namelijk bij de vaststelling van een bestemmingsplan, wijzigingsplan of een omgevingsvergunning met afwijking. Bovendien is een exploitatieplan nodig als locatie\-eisen (aan openbare ruimte of woningbouwcategorieÃ«n) gesteld moeten worden en/of het bepalen van een tijdvak of fasering noodzakelijk is. Geen exploitatieplan is nodig indien het verhaal van de kosten van grondexploitatie anderszins verzekerd is.

Het exploitatieplan biedt de mogelijkheid om de gemeentelijke kosten te verhalen op de ontwikkelende partijen. In afwijking van deze bepaling, kan de gemeenteraad besluiten om geen exploitatieplan vast te stellen indien het verhaal van kosten van de grondexploitatie over de in plan begrepen gronden anderszins verzekerd is, er geen fasering nodig is en er geen nadere eisen gesteld behoeven te worden.

De gemeente Etten\-Leur heeft met de Woningcorporatie Alwel een overeenkomst gesloten op grond waarvan de gemeentelijke kosten verhaald worden. Fasering en/of het stellen van nadere eisen zijn niet nodig. Derhalve behoeft er geen exploitatieplan vastgesteld te worden. De Woningcorporatie Alwel is bezig met de voorbereidende werkzaamheden zodat zij na de inwerkingtreding van het bestemmingsplan met de herontwikkeling kunnen starten.

#### 6\.3 FinanciÃ«le haalbaarheid

Bij de voorbereiding van een bestemmingsplan dient op grond van artikel 3\.1\.6, eerste lid, sub f van het Besluit ruimtelijke ordening (Bro) onderzoek plaats te vinden naar de financiÃ«le haalbaarheid van het plan. Doorgaans is de vraag relevant of er gemeentelijke kosten zijn en hoe deze verhaald worden. Deze vraag gaat tevens over eventuele planschade.

In de afgesloten anterieure overeenkomst zijn naast afspraken over kostenverhaal ook afspraken gemaakt over planschade. Voor de planontwikkeling en uitvoering zijn door de initiatiefnemer voldoende middelen gereserveerd. De economische uitvoerbaarheid van het bestemmingsplan is hiermee voldoende gegarandeerd.

Geconcludeerd kan worden dat het bestemmingsplan economisch uitvoerbaar is.

### Hoofdstuk 7 Maatschappelijke toetsing en overleg

#### 7\.1 Informatie en participatie

Alwel heeft een tweetal informatieavonden gehouden over het plan.

De eerste informatieavond op 28 november 2018 is vooral bedoeld geweest voor de directe omwonenden. Op basis van deze bijeenkomst zijn nog twee aanvullende reacties binnengekomen die hebben geleid tot kleine aanpassingen in het plan, zoals het verleggen van de toegang tot het centrale parkeerveld.

Tijdens de tweede avond op 7 januari 2019 is een inloopavond gehouden. Deze avond is aangekondigd in de lokale media en er zijn huis aan huis uitnodigingen verstuurd. De avond was druk bezocht en de reacties waren positief.

#### 7\.2 Inspraak en vooroverleg

In het kader van het overleg als bedoeld in artikel 3\.1\.1 van het Besluit ruimtelijke ordening is het bestemmingsplan toegestuurd naar de vaste overlegpartners. Dit zijn voor dit plan de provincie Noord\-Brabant en het waterschap Brabantse Delta.

De provincie Noord\-Brabant heeft op 17 februari 2020 positief gereageerd op het plan. Het waterschap Brabantse Delta heeft op 3 maart 2020 een positief wateradvies afgegeven.

Het voorontwerp bestemmingsplan Withof Complex heeft gedurende de periode 27 februari 2020 tot en met 8 april 2020 voor inspraak ter inzage gelegen. In deze periode was het mogelijkheid om een mondelinge of schriftelijke inspraakreactie in te dienen. Er zijn geen inspraakreacties binnengekomen.

#### 7\.3 Zienswijzen

Met de ter inzage legging van het ontwerpbestemmingsplan gedurende de periode 21 juni 2020 tot en met 1 juli 2020 is de formele vaststellingsprocedure gestart. Gedurende deze periode kon iedereen op het ontwerp bestemmingsplan een schriftelijke of mondelinge zienswijze indienen. Er zijn 3 zienswijzen ingediend. De zienswijzen zijn samengevat en voorzien van beantwoording. Deze zienswijzen zijn beoordeeld op het feit of, en zo ja, in hoeverre het ontwerp aanpassing behoeft. De ingediende zienswijzen geven geen aanleiding voor aanpassingen van het plan.

### Hoofdstuk 8 Overzicht van wijzigingen

#### 8\.1 Wijzigingen ten opzichte van voorontwerpbestemmingsplan

Ten opzichte van het voorontwerpbestemmingsplan zijn geen grote wijzigingen doorgevoerd. Wel zijn tekstueel kleine aanpassingen gedaan in de toelichting en in de parkeerbalans. Tevens zijn het goedgekeurde archeologisch onderzoek en het collegebesluit voor de vormvrije m.e.r.\-beoordeling aan het bestemmingsplan toegevoegd.

#### 8\.2 Wijzigingen ten opzichte van ontwerpbestemmingsplan

Bij de vaststelling van het bestemmingsplan is Ã©Ã©n wijziging aangebracht ten opzichte van het ontwerpbestemmingsplan. De functieaanduiding ontsluiting ten zuiden van het appartementengebouw met de halfverdiepte parkeerkelder is met enkele meter verlengd. Dit is op de planverbeelding opgenomen.