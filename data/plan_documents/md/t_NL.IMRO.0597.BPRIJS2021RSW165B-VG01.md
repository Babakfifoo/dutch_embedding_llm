# **Bestemmingsplan Woning Rijksstraatweg 165-B**

**December 2022 Status: Vastgesteld**

## *Bestemmingsplan 'Woning Rijksstraatweg 165-B'*

**Plannaam**: 'Woning Rijksstraatweg 165-B' **Plantype**: Bestemmingsplan **Status**: Vastgesteld

**IMRO-nummer**: NL.IMRO.0597.BPRIJS2021RSW165B-VG01

Ruimtelijke plannen en advies

**BJZ.nu**

**1**

**Bestemmingsplan 'Woning Rijksstraatweg 165-B'** Vastgesteld

## **TOELICHTING**

| HOOFDSTUK 1 |  | INLEIDING<br>                                | 5  |
|-------------|--|----------------------------------------------|----|
| 1.1         |  | AANLEIDING 5                                 |    |
| 1.2         |  | LIGGING VAN HET PLANGEBIED 5                 |    |
| 1.3         |  | DE BIJ HET PLAN BEHORENDE STUKKEN5           |    |
| 1.4         |  | HUIDIG PLANOLOGISCH REGIEM6                  |    |
| 1.5         |  | LEESWIJZER 7                                 |    |
| HOOFDSTUK 2 |  | BESCHRIJVING PLANGEBIED                      | 8  |
| 2.1         |  | HUIDIGE SITUATIE 8                           |    |
| 2.2         |  | GEWENSTE SITUATIE10                          |    |
| 2.3         |  | VERKEER EN PARKEREN 12                       |    |
| HOOFDSTUK 3 |  | BELEIDSKADER<br>                             | 14 |
| 3.1         |  | RIJKSBELEID 14                               |    |
| 3.2         |  | PROVINCIAAL BELEID 16                        |    |
| 3.3         |  | GEMEENTELIJK BELEID21                        |    |
| HOOFDSTUK 4 |  | MILIEU-EN OMGEVINGSASPECTEN                  | 24 |
| 4.1         |  | GELUID24                                     |    |
| 4.2         |  | BODEM25                                      |    |
| 4.3         |  | LUCHTKWALITEIT 26                            |    |
| 4.4         |  | EXTERNE VEILIGHEID27                         |    |
| 4.5         |  | MILIEUZONERING 31                            |    |
| 4.6         |  | ECOLOGIE33                                   |    |
| 4.7         |  | ARCHEOLOGIE & CULTUURHISTORIE 35             |    |
| 4.8         |  | BESLUIT MILIEUEFFECTRAPPORTAGE36             |    |
| HOOFDSTUK 5 |  | WATERASPECTEN                                | 39 |
| 5.1         |  | VIGEREND BELEID39                            |    |
| 5.2         |  | WATERPARAGRAAF 40                            |    |
| HOOFDSTUK 6 |  | JURIDISCHE ASPECTEN<br>EN PLANVERANTWOORDING | 45 |
| 6.1         |  | INLEIDING45                                  |    |
| 6.2         |  | OPZET VAN DE REGELS 45                       |    |
| 6.3         |  | VERANTWOORDING VAN DE REGELS46               |    |
| HOOFDSTUK 7 |  | ECONOMISCHE UITVOERBAARHEID<br>              | 48 |
| HOOFDSTUK 8 |  | INSPRAAK,<br>VOOROVERLEG EN ZIENSWIJZEN      | 49 |
| 8.1         |  | VOOROVERLEG49                                |    |
| 8.2         |  | INSPRAAK50                                   |    |
| 8.3         |  | ZIENSWIJZEN50                                |    |
|             |  | BIJLAGEN BIJ DE TOELICHTING                  | 51 |
| BIJLAGE 1   |  | AKOESTISCH ONDERZOEK WEGVERKEERSLAWAAI 51    |    |
| BIJLAGE 2   |  | VERKENNEND EN NADER BODEMONDERZOEK52         |    |
| BIJLAGE 3   |  | STIKSTOFONDERZOEK53                          |    |
| BIJLAGE 4   |  | QUICKSCAN NATUURWAARDENONDERZOEK 54          |    |
| BIJLAGE 5   |  | ARCHEOLOGISCHE PLANTOETS 55                  |    |
| BIJLAGE 6   |  | STANDAARD WATERPARAGRAAF 56                  |    |

**Bestemmingsplan 'Woning Rijksstraatweg 165-B'** Vastgesteld

| BIJLAGE 7 | NOTA ZIENSWIJZEN 57 |
|-----------|---------------------|
|-----------|---------------------|

### <span id="page-5-1"></span><span id="page-5-0"></span>**HOOFDSTUK 1 INLEIDING**

### **1.1 Aanleiding**

Het voorliggende bestemmingsplan heeft betrekking op het perceel gelegen aan de Rijksstraatweg 165b in Ridderkerk, in de gelijknamige gemeente, ten zuidwesten van de kern Ridderkerk. Ter plaatse bevindt zich een schuur uit het jaar 1947 en het perceel is voorzien van een tuinbestemming.

Initiatiefnemer is voornemens om deze schuur te slopen en ter plaatse een vrijstaande woning te realiseren. De overige gronden worden in gebruik genomen als tuin bij de vrijstaande woning. De gemeente Ridderkerk heeft aangegeven in principe en onder voorwaarden medewerking te willen verlenen aan de gewenste ontwikkeling.

De voorgenomen ontwikkeling is niet in overeenstemming met de geldende beheersverordening waardoor een bestemmingsplanherziening is vereist. De huidige bestemming 'Tuin' dient te worden gewijzigd naar een passende woonbestemming. Voorliggend bestemmingsplan voorziet hierin. Hierbij zal worden aangetoond dat de in dit bestemmingsplan besloten ontwikkeling in overeenstemming is met 'een goede ruimtelijke ordening' en vanuit ruimtelijk en planologisch oogpunt verantwoord is.

### <span id="page-5-2"></span>**1.2 Ligging van het plangebied**

Het plangebied heeft betrekking op het perceel Rijksstraatweg 165b in Ridderkerk. De wijziging van de bestemming naar een passende woonbestemming is gewenst op de gronden waar de woning is voorzien. De overige gronden betreffende het achterliggende terrein (in gebruik te nemen als tuin) behouden de vigerende tuinbestemming.

Het plangebied staat kadastraal bekend als Ridderkerk, sectie D, nummers 4352 en 4354. In afbeelding 1.1 is de ligging van de het plangebied nabij de kern Ridderkerk (rode ster) en ten opzichte van de directe omgeving (rode omlijning) weergegeven.

<span id="page-5-3"></span>*Afbeelding 1.1 Ligging van het plangebied nabij de kern Ridderkerk en ten opzichte van de directe omgeving (Bron: PDOK)* 

### **1.3 De bij het plan behorende stukken**

Het bestemmingsplan 'Woning Rijksstraatweg 165-B' bestaat uit de volgende stukken:

- verbeelding (tek.nr. NL.IMRO.0597.BPRIJS2021RSW165B-VG01) en een renvooi;
- regels en bijbehorende bijlagen.
Op de verbeelding zijn de bestemmingen van de in het plan begrepen gronden weergegeven. In de regels zijn bepalingen opgenomen om de uitgangspunten van het plan zeker te stellen. Het plan gaat vergezeld van een toelichting. De toelichting geeft een duidelijk beeld van het bestemmingsplan en van de daaraan ten grondslag liggende gedachten maar maakt geen deel uit van het juridisch bindende deel van het bestemmingsplan.

### <span id="page-6-0"></span>**1.4 Huidig planologisch regiem**

#### **1.4.1 Algemeen**

Het plangebied ligt binnen de begrenzing van de beheersverordening "Rijsoord". Deze beheersverordening is op 12 september 2013 door de gemeenteraad vastgesteld. Met de vaststelling van deze beheersverordening is de regeling zoals deze was opgenomen in bestemmingsplan "Rijsoord 1997" (vastgesteld d.d. 19 oktober 1998) opnieuw van toepassing verklaard. In afbeelding 1.2 is een uitsnede van de verbeelding van de beheersverordening opgenomen. Het plangebied is hierop aangeduid met een rode omlijning.

*Afbeelding 1.2 Uitsnede verbeelding beheersverordening (Bron: Ruimtelijkeplannen.nl)*

#### **1.4.2 Beschrijving bestemmingen en aanduidingen**

De gronden binnen het plangebied zijn voorzien van de bestemming 'Tuinen'. Hierna wordt kort ingegaan op deze geldende bestemming. Tevens is een klein gedeelte in het noordelijke deel van het plangebied bestemd met de dubbelbestemming 'Waterkering'.

#### *'Tuinen'*

De voor 'Tuinen' aangewezen gronden zijn in geval van het plangebied hoofdzakelijk bestemd voor tuinen, voetpaden en andere verhardingen. Daarnaast zijn steigers en boothuizen aan de Waaloever toegestaan. Tenslotte zijn hobbykassen en voli√®res en bergplaatsen op de gronden toegestaan.

#### *'Waterkering'*

De voor 'Waterkering' aangewezen gronden zijn als zodanig bestemd voor een waterkering. Op deze gronden zijn met name waterkeringen en bouwwerken geen gebouwen zijnde toegestaan. Indien deze bestemming samenvalt met andere bestemmingen, is overige bebouwing pas toegestaan nadat schriftelijk advies is

ingewonnen bij de dijkbeheerder. Tevens mag door de ontwikkeling het belang van de waterkering niet wordt aangetast.

#### **1.4.3 Strijdigheid**

Het voornemen bestaat om binnen het plangebied de bestaande schuur te slopen en deze te vervangen voor een vrijstaande woning. Vanwege het ontbreken van passende bouw- en gebruiksregels is een nieuw bestemmingsplan noodzakelijk. Dit bestemmingsplan voorziet hierin.

### <span id="page-7-0"></span>**1.5 Leeswijzer**

Na deze inleiding wordt in hoofdstuk 2 ingegaan op de huidige en gewenste situatie in het plangebied.

In hoofdstuk 3 wordt ingegaan op het beleidskader. Hierin wordt het beleid van het Rijk, de provincie Zuid-Holland en de gemeente Ridderkerk beschreven.

In hoofdstuk 4 passeren alle relevante milieu- en omgevingsaspecten de revue.

Hoofdstuk 5 gaat in op de wateraspecten waaronder de watertoets.

In de hoofdstukken 6 en 7 wordt respectievelijk ingegaan op de juridische aspecten/planverantwoording en de economische uitvoerbaarheid van het project.

Hoofdstuk 8 gaat in op de inspraak en het vooroverleg.

### <span id="page-8-1"></span><span id="page-8-0"></span>**HOOFDSTUK 2 BESCHRIJVING PLANGEBIED**

### **2.1 Huidige situatie**

Het plangebied ligt aan de Rijksstraatweg 165b in Ridderkerk, in de gelijknamige gemeente. Ter plaatse vormen de Rijksstraatweg en de Waal de belangrijkste structuurdragers in het gebied. In de omgeving van het plangebied komen verschillende functies voor, waarbij wordt opgemerkt dat er met name woningen in de directe omgeving van het plangebied zijn gesitueerd, direct aan de Rijksstraatweg. Op grotere afstand van het plangebied liggen ten noorden diverse agrarische bestemmingen, (kleinschalige) bedrijvigheid en andere functies zoals gewoonlijk in het buitengebied.

Het plangebied wordt aan de noordzijde begrensd door infrastructuur en parkeervoorzieningen. Aan de oosten westzijde wordt het plangebied begrensd door woonbebouwing met bijbehorende tuinen van de nabij gelegen woonbestemmingen. Aan de zuidzijde is de rivier de Waal gelegen.

Ter plaatse van het plangebied is schuur aanwezig, voor het overige zijn de gronden onbebouwd. Aan de zijkant van de schuur is verharding aanwezig en achterzijde van de schuur zijn de gronden onverhard en in gebruik als tuin/grasland.

De luchtfoto in afbeelding 2.1 geeft een goed beeld van de huidige situatie in het plangebied. Daarnaast is er een straatbeeld opgenomen in afbeelding 2.2.

*Afbeelding 2.1 Luchtfoto plangebied (Bron: PDOK)*

**Bestemmingsplan 'Woning Rijksstraatweg 165-B'** Vastgesteld

*Afbeelding 2.2 Straatbeeld en luchtfoto plangebied (Bron: Google Streetview)*

### <span id="page-10-0"></span>**2.2 Gewenste situatie**

Het voornemen is om de binnen het plangebied aanwezige schuur te slopen en ter plaatse √©√©n vrijstaande grondgebonden woning met bijbehorend bijgebouw, tuin en (parkeer)voorzieningen te realiseren.

De woning wordt met de voorgevel op de Rijksstraatweg gericht en beschikt over een beperkte voortuin, maar een ruime achtertuin (dit betreffen de gronden die blijven voorzien van de bestaande tuinbestemming). Deze tuin zal groen worden ingericht, middels een gazon met borders aan de zijdes met de buurpercelen. Eveneens wordt er een moestuin en een plukveld gerealiseerd.

Op basis van het huidige ontwerp bestaat de woning uit √©√©n bouwlaag met een kap. Op de eerste bouwlaag (begane grond) bevinden zich de hal, toilet, woonkamer, keuken en een berging. Op de tweede (kap)laag bevinden zich slaapkamers, een badkamer en een overloop. De derde laag wordt ingericht als zolder. Hiermee wordt qua maat een schaal aangesloten op de in de omgeving reeds aanwezige woningen/gebouwen, waardoor de toekomstige bebouwing zich ruimtelijke gezien goed voegt in de omgeving. De woning is geschikt voor uiteenlopende doelgroepen, denk bijvoorbeeld aan doorstromers en gezinnen.

Tevens wordt het perceel zo ingericht dat op de oprit de mogelijkheid wordt gecre√´erd om drie auto's te parkeren. In afbeelding 2.3 en 2.4 is een impressie nieuwe bebouwing en een inrichtingstekening opgenomen van de beoogde situatie.

*Afbeelding 2.3 Inrichtingstekening nieuwe situatie plangebied (Bron: Maat Architecten BNA)*

#### *Welstandsnota en kavelpaspoort*

In de gemeente Ridderkerk zijn voor ontwikkelingen zoals voorliggende stedenbouwkundige en architectonische kwaliteitsuitgangspunten vastgelegd. Dit betreffen handvaten voor architecten en zijn tevens het toetsingskader voor bouwplannen. Dit toetsingskader wordt gehanteerd door de gemeente Ridderkerk en door de welstandscommissie bij de beoordeling van de plannen. Er is een Welstandsnota en voor het plangebied heeft de gemeente in een kavelpaspoort richtlijnen meegegeven. Het kavelpaspoort is alleen ter verduidelijking en inspiratie, geen vastgesteld beleid. Het plan wordt wel aan de Welstandsnota getoetst. Het geeft wel duidelijk richting aan de planvorming. Alternatieve en afwijkende plannen zijn bespreekbaar, mits ze voldoen aan de ambitie van het kavelpaspoort en de welstandsnota. De getoonde referentiebeelden in afbeelding 2.4 zijn daarom bedoeld als sfeerbeelden. De uiteindelijke bouwaanvraag en overleg met Welstand is daarbij leidend, referentiebeelden kunnen daar op onderdelen van afwijken.

Het doel van een kavelpaspoort is dat er een nieuwe, duurzame, samenhangende en eigentijdse woning ontstaat, die speciaal voor deze locatie is ontworpen. Dat betekent dat de woning een uitstraling krijgt die met een knipoog refereert aan de bouwstijl zoals veel voorkomend langs de Rijksstraatweg in Ridderkerk. Niet door historiserend te bouwen, maar door op een hedendaagse manier gebruik te maken van een aantal oude waarden, zoals de combinatie van baksteen (woning) en hout (aangebouwd bijgebouw) en door de keuze voor de erfscheidingen (groen met borders).

Het plan zit dusdanig in elkaar dat het plangebied van nieuwe meer formele, stoere uitstraling krijgt qua massa van de bebouwing en de architectuur ten opzichte van de bestaande situatie (een schuur). De gronden welke in gebruik worden genomen worden (en blijven) voorzien van een tuinbestemming, en zullen worden voorzien van borders, bloemrijk gras en vaste planten, een moestuin en een plukveld.

*Afbeelding 2.4 Indicatieve impressie nieuwe bebouwing beoogde situatie plangebied (Bron: Variahuis)*

#### Tuininrichting

Op de tekening in 2.3 is de indeling van de tuin weergegeven. Ook zijn het zijaanzicht en een aantal doorsneden getekend. Hierdoor is de opbouw van de beplanting goed in beeld gebracht. Er is gekozen om de hagen rond de tuin en aan de voorkant van de woning laag te houden, tot circa 1 meter hoog. Op de erfafscheidingen links en rechts naast de woning zal een hoge houtenschutting of een hoge haag (van 1.80 meter) komen.

De borders zullen gevuld worden met vaste planten en af en toe met sierheesters. De heesters geven wat meer hoogte in het geheel (tot 1.80 meter). De bomen op de tekening zijn hoogstambomen, waardoor het zicht open blijft. Bij deze bomen kijk je in feite altijd onder de kruin door. De impressie en aanvullende foto's geven hier een beter beeld bij.

In de tuin zal ook een moestuin en een gedeelte met bloemen / pluktuin aangelegd worden. De pluktuin geeft natuurlijk een fraai beeld. Het uitgangspunt is hierbij om te kiezen voor een mengsel wat niet te hoog wordt. Het merendeel van deze bloemen zal tot circa 1 meter hoog worden. Met dit tuinplan wordt tegemoet gekomen aan de Waalvisie, het zicht op de Waal zal hiermee goed blijven.

Naar aanleiding van het ontwerpbestemmingsplan en de hierop binnengekomen zienswijze is onderstaande aanvulling opgenomen. In het kader van vrij uitzicht van de omwonenden is van belang te noemen dat voor het botenhuis en de vlonder de bestaande regeling in de beheersverordening Rijsoord nog steeds van toepassing blijft. Die biedt de mogelijkheid om per perceel √©√©n botenhuis te bouwen met een maximum grondoppervlakte van 20 m¬≤ . De bouwhoogte van een botenhuis is ten hoogste 1.20 meter boven het zomerpeil van de Waalboezem. Het botenhuis is dus van beperkte grootte. Gelet op de bestaande rechten bij andere bezitters van tuinen die grenzen aan de Waal, is er geen aanleiding om deze reeds beperkte maten nog verder te beperken. Hierbij wordt de kanttekening gemaakt dat het botenhuis en de vlonder buiten het plangebied vallen voor dit bestemmingsplan. Hierin zijn enkel de gronden opgenomen die in bezit zijn van de initiatiefnemer. Het botenhuis en de vlonder liggen nu echter op grond van het Waterschap, waar nog steeds beheersverordening Rijsoord van toepassing is. Volledigheidshalve wordt opgemerkt dat de initiatiefnemer toestemming nodig heeft van het Waterschap voor het plaatsen van deze bouwwerken. Het tuininrichtingsplan dat is opgenomen bij de regels van het bestemmingsplan is hierop aangepast, om dit te verduidelijken.

### <span id="page-12-0"></span>**2.3 Verkeer en parkeren**

#### **2.3.1 Algemeen**

Bij het opstellen van bestemmingsplannen moet rekening worden gehouden met de verkeersgeneratie en de parkeerbehoefte die ontstaat als gevolg van de nieuwe ontwikkeling. Hiertoe kunnen berekeningen worden uitgevoerd op basis van de publicatie 'Toekomstbestendig parkeren, publicatie 381 (december 2018)' van het CROW. Het CROW ontwikkelt en publiceert kennis onder andere op het gebied van verkeer en parkeren. Specifiek voor verkeersgeneratie en parkeren heeft het CROW bovengenoemde publicatie opgesteld. Deze kencijfers zijn gebaseerd op literatuuronderzoek en praktijkervaringen van gemeenten. De kencijfers zijn landelijk (en juridisch) geaccepteerd en worden gezien als de meest betrouwbare gegevens met betrekking tot het bepalen van onder andere de verkeergeneratie.

#### **2.3.2 Situatie plangebied**

#### *2.3.2.1 Uitgangspunten*

Voor de berekening van de parkeerbehoefte en verkeersgeneratie wordt uitgegaan van de volgende uitgangspunten:

- Stedelijkheidsgraad: sterk stedelijk, gemeente Ridderkerk (CBS statLine);
- Stedelijk gebied: rest bebouwde kom.
- Planvoornemen: de realisatie van √©√©n vrijstaande, grondgebonden woning met bijgebouw.

#### *2.3.2.2 Parkeerbehoefte*

Op basis van voorgenoemde uitgangspunten bedraagt de parkeerbehoefte 2,3 parkeerplaatsen voor een vrijstaande koopwoning. De totale parkeerbehoefte bedraagt hiermee afgerond 3 parkeerplaatsen. Deze parkeerplaatsen kunnen worden gerealiseerd op eigen terrein. Het erf is van ruim voldoende omvang om te kunnen voorzien in deze parkeerbehoefte. Eveneens kunnen bezoekers parkeren op het pleintje voor de woning.

#### *2.3.2.3 Verkeersgeneratie*

Op basis van de in paragraaf 2.3.2.1 beschreven uitgangspunten ontstaat er het volgende beeld voor wat betreft de verkeersgeneratie.

De beoogde woning wordt door middel van een eigen in- en uitrit ontsloten, via de bestaande parkeervoorzieningen, op de Rijksstraatweg. Voor het berekenen van de effecten op de verkeersgeneratie als gevolg van de gebruikgemaakt van de publicatie 'Toekomstbestendig parkeren, publicatie 381 (oktober 2018)' van het CROW. Op basis van de bedoelde publicatie is sprake van een toename 8,2 verkeersbewegingen per weekdagetmaal ten opzichte van de bestaande verkeersgeneratie. Gesteld wordt dat de omliggende wegen en infrastructuur van voldoende capaciteit zijn om de voorgenoemde verkeersbewegingen eenvoudig en veilig af te kunnen wikkelen.

#### **2.3.3 Conclusie**

Gelet op het vorenstaande vormt het aspect 'verkeer en parkeren' geen belemmering voor de voorgenomen ontwikkeling.

### <span id="page-14-0"></span>**HOOFDSTUK 3 BELEIDSKADER**

Dit hoofdstuk beschrijft, voor zover van belang, het rijks-, provinciaal- en gemeentelijk beleid. Naast de belangrijkste algemene uitgangspunten worden de specifieke voor dit plangebied geldende uitgangspunten weergegeven.

### <span id="page-14-1"></span>**3.1 Rijksbeleid**

#### **3.1.1 Nationale Omgevingsvisie (NOVI)**

#### *3.1.1.1 Algemeen*

Nederland staat voor grote uitdagingen die van invloed zijn op onze fysieke leefomgeving. Complexe opgaven zoals verstedelijking, verduurzaming en klimaatadaptatie zijn nauw met elkaar verweven. Dat vraagt een nieuwe, integrale manier van werken waarmee keuzes voor onze leefomgeving sneller en beter gemaakt kunnen worden. De Nationale Omgevingsvisie (NOVI) zorgt voor een gezamenlijke aanpak die leidt tot een duurzaam perspectief voor onze leefomgeving. Dit is nodig om onze doelen te halen en is een zaak van overheid en samenleving.

#### *3.1.1.2 Vier prioriteiten*

Aan de hand van een toekomstperspectief op 2050 brengt de NOVI de langetermijnvisie in beeld. Op nationale belangen wil het Rijk sturen en richting geven. Dit komt samen in vier prioriteiten.

- 1. Ruimte voor klimaatadaptatie en energietransitie
Nederland moet zich aanpassen aan de gevolgen van klimaatverandering. In 2050 is Nederland klimaatbestendig en waterrobuust. Dit vraagt om maatregelen in de leefomgeving, waarmee tegelijkertijd de leefomgevingskwaliteit verbeterd kan worden en kansen voor natuur geboden kunnen worden. In 2050 heeft Nederland daarnaast een duurzame energievoorziening. Dit vraagt echter om ruimte. Door deze ruimte zoveel mogelijk te clusteren, wordt versnippering van het landschap voorkomen en wordt de ruimte zo effici√´nt mogelijk benut. Het Rijk zet zich in door het maken van ruimtelijke reserveringen voor het hoofdenergiesysteem op nationale schaal.

- 2. Duurzaam economisch groeipotentieel
Nederland werkt toe naar een duurzame, circulaire, kennisintensieve en internationaal concurrerende economie in 2050. Daarmee kan ons land zijn positie handhaven in de top vijf van meest concurrerende landen ter wereld. Er wordt ingezet op een innovatief en sterk vestigingsklimaat met een goede quality of life. Belangrijk is wel dat onze economie toekomstbestendig wordt, oftewel concurrerend, duurzaam en circulair.

#### 3. Sterke en gezonde steden en regio's

Er zijn vooral in steden en stedelijke regio's nieuwe locaties nodig voor wonen en werken. Het liefst binnen de bestaande stadsgrenzen, zodat de open ruimten tussen stedelijke regio's behouden blijven. Dit vraagt optimale afstemming op en investeringen in mobiliteit. Dit betekent dat voorafgaand aan de keuze van nieuwe verstedelijkingslocaties helder moet zijn welke randvoorwaarden de leefomgevingskwaliteit en -veiligheid daar stelt en welke extra maatregelen nodig zijn wanneer er voor deze locaties wordt gekozen. Zo blijft de gezondheid in steden en regio's geborgd.

#### 4. Toekomstbestendige ontwikkeling van het landelijk gebied

Er ontstaat een nieuw perspectief voor de Nederlandse landbouwsector als koploper in de duurzame kringlooplandbouw. Een goed verdienpotentieel voor de bedrijven wordt gecombineerd met een minimaal effect op de omgevingskwaliteit van lucht, bodem en water. In alle gevallen zetten we in op ontwikkeling van de karakteristieke eigenschappen van het Nederlandse landschap. Dit

vertegenwoordigt een belangrijke cultuurhistorische waarde. Verrommeling en versnippering, bijvoorbeeld door wildgroei van distributiecentra, is ongewenst en wordt tegengegaan.

#### *3.1.1.3 Afwegingsprincipes*

De druk op de fysieke leefomgeving in Nederland is zo groot, dat belangen soms botsen. Het streven is combinaties te maken en win-win situaties te cre√´ren, maar dit is niet altijd mogelijk. Soms zijn er scherpe keuzes nodig en moeten belangen worden afgewogen. Hiertoe gebruikt de NOVI drie afwegingsprincipes:

- 1. Combinatie van functies gaan voor enkelvoudige functies. In het verleden is scheiding van functies vaak te rigide gehanteerd. Met de NOVI wordt gezocht naar maximale combinatiemogelijkheden tussen functies, gericht op een effici√´nt en zorgvuldig gebruik van onze ruimte;
- 2. Kenmerken en identiteit van een gebied staan centraal. Het verschilt tussen gebieden wat de optimale balans is tussen bescherming en ontwikkeling en tussen concurrentiekracht en leefbaarheid. Sommige opgaven en belangen wegen in het ene gebied zwaarder dan in het andere;
- 3. Afwentelen wordt voorkomen. Het is van belang dat de leefomgeving zoveel mogelijk voorziet in mogelijkheden en behoeften van de huidige generatie inwoners, zonder dat dit ten koste gaat van die van toekomstige generaties.

### *3.1.1.4 Toetsing van het initiatief aan de NOVI*

De NOVI laat zich niet specifiek uit over dergelijke kleinschalige ontwikkelingen. Het betreft een ontwikkeling waarbij geen nationale belangen in het geding zijn en er is geen sprake van enige belemmering met betrekking tot de prioriteiten zoals verwoord in de NOVI.

Geconcludeerd wordt dat de NOVI geen belemmering vormt voor de in dit wijzigingsplan besloten ontwikkeling.

#### **3.1.2 Ladder voor duurzame verstedelijking**

#### *3.1.2.1 Algemeen*

De ladder voor duurzame verstedelijking is per 1 oktober 2012 als motiveringseis in het Besluit ruimtelijke ordening (artikel 3.1.6, lid 2) opgenomen. Op 1 juli 2017 is de Ladder in het Besluit ruimtelijke ordening gewijzigd. Aanleiding voor de wijziging waren de in de praktijk gesignaleerde knelpunten bij de uitvoering van de Ladder en de wens om te komen tot een vereenvoudigt en geoptimaliseerd instrument.

Doel van de ladder voor duurzame verstedelijking is een goede ruimtelijke ordening door een optimale benutting van de ruimte in stedelijke gebieden. Hierbij geldt een motiveringsvereiste voor het bevoegd gezag als nieuwe stedelijke ontwikkelingen planologisch mogelijk worden gemaakt.

Teneinde een ontwikkeling adequaat te kunnen toetsen aan de ladder is het noodzakelijk inzicht te geven in de begrippen 'bestaand stedelijk gebied' en 'stedelijke ontwikkeling'.

In de Bro zijn in artikel 1.1.1 definities opgenomen voor:

bestaand stedelijk gebied: 'bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur'.

stedelijke ontwikkeling: ¬¥ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.¬¥

Bij het beschrijven van de behoefte dient te worden uitgegaan van het saldo van de aantoonbare vraag naar de voorgenomen ontwikkeling (de komende tien jaar, zijnde de looptijd van het bestemmingsplan) verminderd met het aanbod in planologische besluiten, ook als het feitelijk nog niet is gerealiseerd (harde plancapaciteit).

#### *3.1.2.2 Toetsing aan de ladder voor duurzame verstedelijking*

Wat betreft de 'Ladder voor duurzame verstedelijking' wordt opgemerkt dat de ladder van toepassing is bij 'nieuwe stedelijke ontwikkelingen' (3.1.6 Bro). Er zijn inmiddels meerdere gerechtelijke uitspraken geweest over deze begripsdefinitie.

Uit Afdelingsjurisprudentie blijkt dat de vraag wanneer sprake is van een nieuwe stedelijke ontwikkeling in grote mate casu√Østisch wordt beantwoord. Zo heeft de Afdeling uitgemaakt dat de bouw van 11 woningen niet als stedelijke ontwikkeling wordt gezien. De raad is van oordeel dat gelet het aantal woningen dat het plan mogelijk maakt, het plan niet voorziet in een woningbouwlocatie of andere stedelijke ontwikkeling als bedoeld in artikel 1.1.1 eerste lid, aanhef en onder i van het Bro. Artikel 3.1.6, tweede lid, van het Bro is dan ook niet van toepassing (ABRvS 16 september 2015; ECLI:NL:RVS:2015:2921).

Voorgenomen ontwikkeling voorziet in het realiseren van √©√©n vrijstaande, grondgebonden woning. In voorliggende geval is de ladder voor duurzame verstedelijk dan ook niet van toepassing. Geconcludeerd wordt dat het plan in overeenstemming is met het rijksbeleid.

#### **3.1.3 Conclusie toetsing aan het rijksbeleid**

Geconcludeerd wordt dat het relevante ruimtelijke ordeningsbeleid op rijksniveau de in dit bestemmingsplan besloten ontwikkeling niet in de weg staat.

### <span id="page-16-0"></span>**3.2 Provinciaal beleid**

#### **3.2.1 Omgevingsvisie Zuid-Holland**

#### *3.2.1.1 Algemeen*

Door het samenvoegen van verschillende beleidsplannen voor de fysieke leefomgeving sorteert de provincie voor op de Omgevingswet. De Omgevingswet verplicht het Rijk, de provincies en gemeenten een omgevingsvisie te maken.

De provinciale Omgevingsvisie bestaat uit de volgende onderdelen:

- *Introductie op het omgevingsbeleid, waarin opgenomen de kaartbeelden en beschrijving van de ruimtelijke hoofdstructuur;*
- *de ontwikkelrichting van het omgevingsbeleid: Ambities en sturing. De provincie wil met haar Omgevingsvisie een uitnodigend perspectief bieden, zonder een beoogde eindsituatie te schetsen. Daarom omvat de Omgevingsvisie geen eindbeeld voor 2030 of 2050, maar wel ambities die voortkomen uit actuele maatschappelijke opgaven.*
- *een beschrijving van de omgevingskwaliteit van Zuid-Holland, waaronder de provinciale inzet voor het verbeteren van de ruimtelijke kwaliteit.*
- *de samenhangende beleidskeuzes voor de fysieke leefomgeving. Dit bestaande beleid is integraal toegankelijk via de digitale raadpleegomgeving.*

Met betrekking tot de bovenstaande onderdelen uit de Omgevingsvisie zijn op verschillende onderdelen beleidsbeslissingen genomen. In het kader van dit plan zijn met name de beleidsbeslissingen 'Stedelijke ontwikkelingen binnen bestaand stads- en dorpsgebied' en 'verstedelijking en wonen' van belang.

De beleidsbeslissingen zoals verwoord in de provinciale omgevingsvisie werken door naar regels in de omgevingsverordening. In voorliggend geval is met name artikel 6.10 lid 1 (Stedelijke ontwikkelingen) van de omgevingsverordening van belang.

Op de genoemde onderdelen wordt hierna ingegaan.

#### *3.2.1.2 Stedelijke ontwikkelingen binnen bestaand stad- en dorpsgezicht*

In lijn met de maatschappelijke behoefte zet de provincie in op het beter benutten van het bestaand stads- en dorpsgebied. Beter benutten van de bebouwde ruimte krijgt ruimtelijk invulling door verdichting, herstructurering en binnenstedelijke transformatie.

Indien een gemeente een ruimtelijke ontwikkeling wil realiseren, wordt de Ladder voor duurzame verstedelijking doorlopen. Het doel is een zorgvuldig gebruik van de ruimte.

Uitgangspunt van de Ladder is dat een nieuwe stedelijke ontwikkeling voorziet in een behoefte en in beginsel in bestaand stedelijk gebied wordt gerealiseerd. Het doel is een zorgvuldig gebruik van de ruimte. De provincie wil bevorderen dat de ladder op (sub)regionaal niveau wordt toegepast en dat samenwerkende gemeenten een gezamenlijk beeld ontwikkelen van de ontwikkelmogelijkheden binnen en buiten bestaand stads- en dorpsgebied. De gemeenten stemmen de geplande opgave met behulp van actuele regionale visies voor in ieder geval wonen en kantoren af met andere gemeenten in de regio. Het is aan gemeenten zelf om te bepalen of zij ook behoefte hebben aan regionale visies ter afstemming van het beleid met betrekking tot bedrijventerreinen en detailhandel, of aan regionale ruimtelijke visies. De provincie laat die keus aan hen. Gedeputeerde Staten kunnen echter voor een bepaalde regio aangeven dat het nodig is om een regionale visie voor bedrijventerreinen te maken.

De provincie is zich bewust dat er grenzen zitten aan de mogelijkheden om te verdichten. Het bepalen of de woningbehoefte binnen de bebouwde ruimte opgevangen kan worden, is niet alleen een technische afweging (is het fysiek mogelijk om de woningbehoefte te accommoderen), maar bevat ook kwalitatieve elementen.

#### *3.2.1.3 Verstedelijking en wonen*

De provincie voorziet op regionaal niveau, samen met gemeenten, marktpartijen en woningbouwcorporaties, in voldoende en passende woningen voor de verschillende doelgroepen, waaronder de doelgroepen van het huurbeleid. Hierbij gaat de voorkeur onder andere uit naar nieuwe woningbouw binnen bestaand stads- en dorpsgebied.

De provincie heeft de ambitie om alle woningen in Zuid-Holland in 2035 CO¬≤-neutraal en v√≥√≥r 2050 klimaatrobuust ingericht en ingepast te laten zijn. Nieuwe woningen dragen bij aan een aantrekkelijke woonen leefomgeving in Zuid-Holland. Nieuwe woningen zijn energieneutraal of leveren energie en zijn toegerust op de gevolgen van klimaatverandering (heftige regenbuien, perioden van droogte en hittestress) en bodemdaling.

#### **3.2.2 Omgevingsverordening Zuid-Holland**

De beleidsbeslissingen zoals verwoord in de provinciale omgevingsvisie werken door naar regels in de omgevingsverordening. In voorliggend geval is met name artikel 6.9 lid 1 (ruimtelijke kwaliteit) en 6.10 lid 1 (Stedelijke ontwikkelingen) van de omgevingsverordening van belang.

#### *3.2.2.1 Gebiedsprofiel en kwaliteitskaarten*

De provincie Zuid-Holland heeft in haar kwaliteitskaart de gebiedsprofielen van gebieden beschreven. Het plangebied ligt in het gebiedsprofiel IJsselmonde. IJsselmonde ligt in de Maasdelta en wordt omgeven door water: de Nieuwe Maas in het noorden, de Oude Maas in het zuiden en de Noord in het oosten.

IJsselmonde kent in grote lijnen dezelfde oorsprong als de andere Zuid-Hollandse eilanden maar heeft zich in de laatste eeuw anders ontwikkeld. Het eiland wordt gekenmerkt door een grote menging van stedelijke en landschappelijke functies. De dorpen zijn zelfstandige gemeenschappen met beperkte voorzieningen. Rustig wonen en recre√´ren met de stad dichtbij. Wonen, werken, recre√´ren en infrastructuur vormen een moza√Øek op basis van het oorspronkelijke landschap. Evenals op de andere eilanden zijn in dit landschap de dijken, polders en kreken de kenmerkende elementen. De dorpen zijn vaak ontstaan aan een dijk of waterloop en verder uitgebreid in de polder. De voorstraatdorpen Rhoon en Poortugaal zijn ontstaan aan de rand van een polder en haaks op de dijk verder uitgegroeid. Daarnaast zijn er enkele dorpen ontstaan rondom een dam (Heerjansdam en Oostendam) of op de oevers van een verlande rivier (Rijsoord). Dorpen als Hoogvliet,

Ridderkerk, Barendrecht, maar ook Rhoon en Poortugaal veranderden na de Tweede Wereldoorlog in snel tempo tot satellietsteden van Rotterdam. De plaatsen Zwijndrecht en Hendrik-Ido-Ambacht groeiden in de schaduw van de Rotterdamse haven uit tot zelfstandige industriesteden met scheepswerven.

Onderhavig plangebied ligt is Rijsoord. Rijsoord is een langgerekt dijkdorp op de oeverwal van De Waal. Evenals Heerjansdam en Oostendam ontleent Rijsoord zijn oorsprong aan dit riviertje. Het dorp ligt van oudsher op beide oevers van de afgedamde rivier. In eerste instantie werd de toen veel bredere Waal overgestoken met een veerschuit. Halverwege de 16e eeuw was het water zodanig smal geworden dat een brug aangelegd kon worden. De aanwezigheid van en het zicht op het water is nog steeds bepalend voor het karakter van Rijsoord. De Waaldijk en de Pruimendijk vormen de ruggengraat van het noordelijk deel van het dorp. Deze historische structuur wordt nu echter ruw doorsneden door de belangrijkste route door het dorp, de Rijksstraatweg. Het gebied ten noorden wordt gekenmerkt door planmatige woningbouw en glastuinbouw. De nabijheid van de A15 is door zijn schaal en maat goed zichtbaar en hoorbaar. De fijnmazige en langgerekte verkaveling is echter nog steeds waarneembaar. Ook op de zuidoever van De Waal ligt een kleine uitbreiding van het dorp.

De ambities voor Rijsoord zijn als volgt:

- Er wordt ingezet op het behoud en de versterking van de historische structuur van het dorp. De barri√®rewerking van de Rijksstraatweg wordt zoveel mogelijk opgeheven. Met name de routes evenwijdig aan De Waal (Waaldijk-Pruimendijk en Waalweg-Achterambachtseweg) worden gecontinueerd. Bij de inpassing van (vervangende) nieuwbouw rekening houden met de huidige korrel, de nokrichting, het profiel en variatie in bebouwing.
- De fijnmazige, langgerekte verkaveling aan de noordkant van de Pruimendijk behouden, zodat het agrarische karakter overheerst en niet de A15.
- Daar waar dorpsgebied grenst aan De Waal wordt ingezet op openbaar toegankelijke oevers (zie ook Afgedamde rivierarm).
- De dijklinten worden opgenomen in het recreatieve netwerk, waarbij het centrum fungeert als concentratiepunt voor routes en attracties.
- (Nieuwe) ontwikkelingen worden zoveel mogelijk gerealiseerd binnen bestaand bebouwd gebied. Hierbij worden waardevolle patronen en elementen herkenbaar opgenomen in de structuur van de ontwikkeling. Waar mogelijk wordt de relatie met het omliggende landschap opgezocht door nieuwe zichtrelaties en routes.

Daarnaast is in de kwaliteitskaart op basis van de lagenbenadering in beeld gebracht wat de gebiedskenmerken en kernkwaliteiten van gebieden zijn in de volgende lagen:

- Laag van de ondergrond;
- Laag van de cultuur- en natuurlandschappen;
- Laag van de stedelijke occupatie;
- Laag van beleving;

#### *3.2.2.2 Relevante artikelen*

In voorliggend geval zijn met name artikel 6.9 lid 1 (ruimtelijke kwaliteit) en 6.10 lid 1 (Stedelijke ontwikkelingen) van de omgevingsverordening van belang om te toetsen.

#### Artikel 6.9 (Ruimtelijke kwaliteit)

- 1. Een bestemmingsplan kan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:
	- a. de ruimtelijke ontwikkeling past binnen de bestaande gebiedsidentiteit, voorziet geen wijziging op structuurniveau, past bij de aard en schaal van het gebied en voldoet aan de relevante richtpunten van de kwaliteitskaart (inpassen);
	- b. als de ruimtelijke ontwikkeling past binnen de bestaande gebiedsidentiteit, maar wijziging op structuurniveau voorziet (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:
		- a. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart; en
- b. het zo nodig treffen van aanvullende ruimtelijke maatregelen als bedoeld in het derde lid;
- c. als de ruimtelijke ontwikkeling niet past bij de bestaande gebiedsidentiteit (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:
	- a. een integraal ontwerp, waarin behalve aan de ruimtelijke kwaliteit van het gehele gebied ook aandacht is besteed aan de fysieke en visuele overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart; en
	- b. het zo nodig treffen van aanvullende ruimtelijke maatregelen als bedoeld in het derde lid.

#### Artikel 6.10 (Stedelijke ontwikkelingen)

"Een bestemmingsplan dat een nieuwe stedelijke ontwikkeling mogelijk maakt, voldoet aan de volgende eisen:

a. de toelichting van het bestemmingsplan gaat in op de toepassing van de ladder voor duurzame verstedelijking overeenkomstig artikel 3.1.6, tweede, derde en vierde lid van het Besluit ruimtelijke ordening;"

#### **3.2.3 Toetsing van het initiatief aan de omgevingsvisie en omgevingsverordening Zuid-Holland**

#### *Gebiedsprofiel*

De voorgenomen binnenstedelijke herontwikkeling doet geen afbreuk aan het gebiedsprofiel 'IJsselmonde'. Daarnaast sluit de ontwikkeling aan op de ambities voor (het buitengebied) rondom de kern Ridderkerk, waarbij onder andere de ambitie is om (nieuwe) ontwikkelingen zoveel mogelijk binnen bestaand bebouwd gebied te realiseren. Verder is de ambitie dat bij inpassing van (vervangende) nieuwbouw rekening wordt gehouden met de huidige korrel, de nokrichting, het profiel en variatie in bebouwing. Zoals ook aangegeven in paragraaf 2.2 en de beschrijving van het aspect beeldkwaliteit, bestaat de beoogde woning uit twee bouwlagen met kap. Hiermee wordt qua maat een schaal aangesloten op de in de omgeving reeds aanwezige woningen/gebouwen, waardoor de toekomstige bebouwing zich ruimtelijke gezien goed voegt in de omgeving.

#### *Kernkwaliteiten in verschillende lagen*

Wat betreft de kernkwaliteiten in de verschillende lagen kan worden gesteld dat vanwege ligging van het plangebied in het bestaand stedelijk gebied de 'Laag van de ondergrond' niet relevant is. Deze laag is door het huidige gebruik van de gronden als tuin reeds verstoord of niet meer aanwezig.

In de 'Laag van de cultuur- en natuurlandschappen' maakt het plangebied onderdeel uit van het 'zeekleipolderlandschap'. Richtpunten van de provincie in dit landschap zijn het bijdragen aan de versterking van karakteristieke kenmerken van de eiland en verschillen daartussen. Ontwikkelingen aan de rand van eilanden passen bij de maat en schaal van de dijk en deltawateren. Daarnaast is het de bedoeling de herkenbaarheid van patronen in op en aanwaspolders te behouden. Tevens dienen ontwikkelingen de dijk en de kreek als herkenbare structuurdragers te versterken, dient bebouwing geconcentreerd te zijn en dient het contrast tussen de binnendijkse polders en buitendijkse natuur te worden behouden.

Aangezien in voorliggend geval sprake is van een (kleinschalige) binnenstedelijke herontwikkeling is een nadere toetsing aan de 'Laag van de cultuur- en natuurlandschappen' niet noodzakelijk.

Ten aanzien van de 'Laag van de beleving' geldt ter plaatse van het plangebied het gebiedstype 'Groene buffers'. Hiervoor gelden de volgende richtpunten:

- Er vinden geen grootschalige nieuwe ontwikkelingen plaatse in de bufferzone;
- Nieuwe ontwikkelingen dragen bij aan de recreatieve gebruiks- en belevingswaarde en de contrastkwaliteit met het stedelijk gebied.

In voorliggend geval is sprake van een kleinschalige herontwikkeling van bestaand stedelijk gebied (tuinbestemming met daarop een bestaande forse schuur). Met voorgenomen ontwikkeling wordt niet zozeer bijgedragen een de recreatieve gebruiks- en belevingswaarde, echter is er wel sprake van een ruimtelijke kwaliteitsverbetering waarbij verouderde bebouwing wordt gesloopt. Eveneens is er sprake van een kwaliteitsverbetering door de groene inrichting van het perceel.

In de 'Laag van de stedelijke occupatie' is het gebiedskenmerk 'Steden en dorpen' van toepassing. Richtpunten voor ontwikkeling in deze laag zijn:

- Ontwikkelingen dragen bij aan de karakteristieke kenmerken/identiteit van stad, kern of dorp.
- Hoogteaccenten (waaronder hoogbouw) vallen zoveel mogelijk samen met centra (zwaartepunten) en interactiemilieus in de stedelijke structuur.
- Daar waar hoogbouw niet samenvalt met "zwaartepunten" in de stedelijke structuur geeft een beeldkwaliteitsparagraaf inzicht in de effecten, invloed en aanvaardbaarheid van hoogbouw op de (wijde) omgeving.
- Ontwikkelingen dragen bij aan versterking van de stedelijke groen- en waterstructuur.

Zoals ook aangegeven in paragraaf 2.2 bestaat de beoogde woning uit twee bouwlagen met kap. Hiermee wordt qua maat een schaal aangesloten op de in de omgeving reeds aanwezige woningen/gebouwen, waardoor de toekomstige bebouwing zich ruimtelijke gezien goed voegt in de omgeving.

#### *Relevante artikelen*

In voorliggend geval is sprake van een (kleinschalige) binnenstedelijke herontwikkeling op een inbreidingslocatie. Doordat de ontwikkeling zich goed voegt in de omgeving (zoals hiervoor reeds beargumenteerd) en voldoet aan de richtpunten voorziet deze niet in een wijziging op structuurniveau. Daarnaast zorgt de ontwikkeling door de sloop van verouderde bebouwing in een ruimtelijke kwaliteitsverbetering ter plaatse.

Voorliggend plan voorziet in een woningbouwontwikkeling waarbij de Ladder voor duurzame verstedelijking niet van toepassing is (zie ook paragraaf 3.1.2). In paragraaf 3.2.2 blijkt dat het plan past binnen de gemeentelijke beleidskaders. Daarnaast wordt er gebouwd op een locatie binnen bestaand stedelijk gebied, waarmee sprake is van effectief en compact ruimtegebruik.

Met betrekking tot het aspect duurzaamheid wordt opgemerkt dat de woning niet op het gasnetwerk wordt aangesloten en wordt gebouwd conform de actuele bouwbesluit eisen.

Geconcludeerd wordt dat de in dit voorliggende bestemmingsplan besloten ruimtelijke ontwikkeling in overeenstemming is met het in de Omgevingsvisie Zuid-Holland en Omgevingsverordening Zuid-Holland verankerde provinciaal ruimtelijk beleid.

### **3.2.4 Woonvisie Zuid-Holland 2011-2020**

#### *3.2.4.1 Algemeen*

In oktober 2011 hebben Provinciale Staten van Zuid-Holland de Woonvisie Zuid-Holland 2011 - 2020 vastgesteld. In deze woonvisie zijn ambities en doelstellingen voor wonen in Zuid-Holland tot 2020 vastgelegd.

De woningbehoefte is als gevolg van economische en sociaal maatschappelijke ontwikkelingen (individualisering, gezinsverdunning, vergrijzing, vluchtelingenbeleid) aan verandering onderhevig. Het provinciale beleid is erop gericht voor alle bevolkingsgroepen een voldoende en passend woningaanbod te realiseren. Passend betekent dat woningen en woonmilieus aansluiten bij de situatie en wensen van bewoners, duurzaam zijn en passen in de ruimtelijke visie. Met dit uitgangspunt heeft de provincie 5 ambities geformuleerd:

- Passend woningaanbod voor iedereen;
- Niet meer woningen plannen dan nodig;
- Toevoegingen en impulsen dragen bij aan een verbetering van de leefbaarheid;
- Provincie stelt kaders voor de lange termijn, waardoor innovatie mogelijk wordt;
- Regionale verscheidenheid wordt behouden en benut.

#### *3.2.4.2 Toetsing van het initiatief aan de Woonvisie Zuid-Holland 2011-2020*

De belangrijkste doelstelling van de 'Woonvisie Zuid-Holland 2011-2020' is om voor alle bevolkingsgroepen in een voldoende en passend woningaanbod te voorzien. De woning is geschikt voor uiteenlopende doelgroepen, denk bijvoorbeeld aan doorstromers en gezinnen. De gemeentelijke behoefte is nader uitgewerkt in de 'Woningbouwstrategie Ridderkerk', onder paragraaf 3.3.2.

#### **3.2.5 Conclusie toetsing aan het provinciaal beleid**

Geconcludeerd wordt dat de voorgenomen ontwikkeling in overeenstemming is met het provinciaal ruimtelijk beleid.

#### <span id="page-21-0"></span>**3.3 Gemeentelijk beleid**

#### **3.3.1 Omgevingsvisie Ridderkerk 2035**

#### *3.3.1.1 Algemeen*

De gemeenteraad heeft op 14 september 2017 de Omgevingsvisie Ridderkerk 2035 vastgesteld. In deze omgevingsvisie anticipeert de gemeente op het in werking treden van de nieuwe Omgevingswet. Verder bevat de omgevingsvisie aanpassingen in de beleidsambities ten opzichte van de Structuurvisie Ridderkerk 2020. De omgevingsvisie beoogt de ruimtelijke kwaliteit van Ridderkerk als rustige en aantrekkelijke woongemeente met een goede binnenstedelijke groenstructuur en omliggend groen te behouden en waar mogelijk te versterken.

In het uitvoeringsprogramma van de omgevingsvisie is een kaart opgenomen waarin lopende projecten zijn weergeven. Het plangebied is niet aangegeven op deze kaart.

#### *3.3.1.2 Toetsing van het initiatief aan de Omgevingsvisie Ridderkerk 2035*

Voorgenomen ontwikkeling voorziet in een nieuwe toekomstbestendige functie ter plaatse van het plangebied. Hierbij wordt een bestaande schuur gesloopt en wordt er gedeeltelijk een passende woonbestemming aan het perceel gegeven. Dit zorgt ter plaatse voor een verbetering van de ruimtelijke kwaliteit. Daarbij wordt de woning gasloos gebouwd. Hiermee wordt bijgedragen aan het verduurzamen en toekomstbestendig maken van de woningvoorraad van de gemeente Ridderkerk. De woning wordt tevens gebouwd voor de lokale woonbehoefte waarmee eveneens wordt voorzien in aanvullende nieuwbouw, gelet op de beoogde stijging van het inwonersaantal tot 2035.

Geconcludeerd wordt dan ook dat de voorgenomen ontwikkeling in overeenstemming is met de 'Omgevingsvisie Ridderkerk'.

#### **3.3.2 Woonvisie Ridderkerk 2021-2026**

#### *3.3.2.1 Algemeen*

In de Omgevingsvisie Ridderkerk 2035 heeft de gemeente de ruimtelijke toekomst van Ridderkerk beschreven. In de woonvisie kijkt de gemeente op een realistische manier naar de toekomst: haalbare ambities staan centraal.

In de periode 2011 tot 2021 was de Woningbouwstrategie de basis voor woningbouwontwikkelingen. Er is behoefte aan een actueel kader voor de komende jaren. Daarnaast zijn begin 2019 in de regio Rotterdam nieuwe regionale woningmarktafspraken gemaakt. De woningbouwopgave tot 2030 is in die afspraken voor Ridderkerk geraamd op ongeveer 1.150 woningen. Tegelijkertijd worden er regelmatig nieuwe initiatieven ingediend door marktpartijen.

#### *3.3.2.2 Visie op wonen*

In de woonvisie staan vijf thema's centraal. Het gaat hierbij om de thema's:

- Voldoende woningen
- Meer variatie, de juiste woningen
- Duurzame woningvoorraad
- Woning en zorg
- Leefbare wijken

In geval van voorgenomen ontwikkeling zijn met name de thema's 'voldoende woningen' en 'meer variatie, de juiste woningen' van belang.

#### *Thema: Voldoende woningen*

Er is een opgave om de woningvoorraad in kwantitatieve zin uit te breiden. Met de regio heeft de gemeente het 'Regioakkoord Nieuwe Woningmarktafspraken Regio Rotterdam' gesloten voor de periode 2018- 2030. In dit akkoord maken de veertien gemeenten van het Samenwerkingsverband Wonen regio Rotterdam (SvWrR) zich samen sterk om het aantal woningen in de regio Rotterdam met ongeveer 54.000 uit te breiden. De gemeenten en de woningcorporaties zetten zich ook in voor een betere balans van het sociale woningaanbod in de regio. De meest recente Trendraming van de woningbehoefte van de provincie Zuid-Holland (2019) duidt op een grotere woningbehoefte dan in het Regioakkoord is benoemd.

In 2030 zou de behoefte volgens deze prognose rond 2030-2035 circa 22.200 huishoudens zijn. De woningvoorraad was op 1 januari 2021 circa 21.310. Dit betekent in ieder geval een opgave van afgerond 900 woningen voor de periode 2021 tot 2030. Het gaat hierbij om uitbreiding van de woningvoorraad: sloop moet getalsmatig gecompenseerd worden om voldoende woningen te houden.

Maar de opgaven en knelpunten in de woningmarkt zijn zo groot, dat de gemeente meer ruimte willen geven voor woningbouw in Ridderkerk. Er liggen goede initiatieven uit de markt, en deze wil de gemeente niet op voorhand afwijzen. Wel wil de gemeente sturen op een goede kwaliteit van de plannen. In de gemeentelijke planmonitor wordt rekening gehouden met een overmaat aan plannen (uitgangspunt dat wordt gehanteerd is 130% plannen in voorraad ten opzichte van wat nodig is voor de huishoudensgroei). Dat komt neer op programmering van afgerond minimaal 1.200 woningen in de periode 2021 tot 2030. De ontwikkeling na 2030 is zeer onzeker en neemt de gemeente vooralsnog niet mee in de visie.

De woningmarkt is veranderlijk. Dat zal ook in de komende jaren blijven. Daarom is het van belang goed zicht te blijven houden op de ontwikkelingen op de woningmarkt, de voortgang van de woningbouwproductie en herstructurering. Dat doet de gemeente jaarlijks. Ook vindt de gemeente het belangrijk om periodiek de actuele woonwensen bij onze inwoners te peilen. Dat doet de gemeente √©√©n keer per 5 jaar, gekoppeld aan het opstellen van een nieuwe Woonvisie.

#### *Thema: Meer variatie, de juiste woningen*

De ambitie is om te zorgen voor de juiste woningen op de juiste plek, voor de juiste doelgroepen. Hiermee kunnen verschillende doelen worden bereikt: het op gang krijgen van doorstroming, het behouden van een draagkrachtige bevolking en het zoveel mogelijk vasthouden van jongeren en starters. Specifieke aandacht besteedt de gemeente aan het beschikbaar krijgen en houden van goedkopere en betaalbare huur- en koopwoningen.

Het onderzoek dat is uitgevoerd voor de 'Woonvisie Ridderkerk 2021-2026' heeft inzicht opgeleverd in de woonwensen en potenti√´le tekorten en overschotten op de woningmarkt. Er is op zich geen grote uitbreidingsbehoefte in de sociale huursector. Er is vooral verandering nodig in de woningvoorraad gelet op de demografische verandering: meer kleine(re), levensloopbestendige woningen voor het toenemend aantal kleine huishoudens.

Het accent van de opgave ligt op de koopsector. En dan vooral op de goedkopere koop (tot ‚Ç¨ 250.000). Waarbij zowel behoefte is aan grondgebonden woningen als appartementen. Deze woningen zijn belangrijk om starters/jongeren voor Ridderkerk te behouden. Ook is er behoefte aan koopwoningen in het duurdere segment (vooral grondgebonden, vanaf ‚Ç¨ 350.000,-). Dat segment komt relatief weinig voor in Ridderkerk. Dit type woning zorgt voor behoud van draagkrachtige bevolking en zorgt voor doorstroming.

#### *3.3.2.3 Toetsing van het initiatief aan de 'Woonvisie Ridderkerk 2021-2026*

Voorliggend bestemmingsplan gaat uit van het toevoegen van √©√©n vrijstaande koopwoning. De gewenste ontwikkeling betreft een kleinschalige ontwikkeling in het kader van de Woonvisie, aangezien voorliggend plan niet ladderplichtig is. De woning wordt gebouwd op een binnenstedelijke locatie, die na het slopen van de bestaande bebouwing beschikbaar komt voor woningbouw. Er is hiermee sprake van het vervangen van een leegstaand gebouw in de vorm van een schuur. Door deze ontwikkeling zal de ruimtelijke kwaliteit ter plaatste van het plangebied verbeteren. In deze toelichting is gemotiveerd dat het plan voldoet aan de planologische, beleidsmatige en stedenbouwkundige voorwaarden. Zowel vanuit kwantitatief als kwalitatief oogpunt sluit de voorgenomen ontwikkeling aan op de ambities en opgaven zoals genoemd in de 'Woonvisie Ridderkerk 2021- 2026'. De voorgenomen ontwikkeling draagt bij aan de (toenemende) vraag naar een grondgebonden (koop)woning. Daarnaast kunnen verschillende doelgroepen worden bediend.

#### **3.3.3 Waalvisie**

#### *3.3.3.1 Algemeen*

De Waal is een uniek stukje IJsselmonde, met een rijke historie en bijzondere kwaliteiten. Om deze kwaliteiten te beschermen en tegelijkertijd voor iedereen beleefbaar te maken is de Waalvisie ontwikkeld vanuit een samenwerking tussen Barendrecht, Ridderkerk, Hendrik-Ido Ambacht en Zwijndrecht. De gemeenteraad heeft op 23 februari 2017 deze Waalvisie vastgesteld.

In de Waalvisie is een aantal beleidsdoelstellingen genoemd, in de visie omschreven als opgaven. Daarnaast is er een aantal projecten benoemd, in de Waalvisie staan deze beschreven als sleutelplekken. De opgave is om het gebruik en de beleving van de Waal te bevorderen zonder dat dit ten koste gaat van de huidige kwaliteiten en het woongenot. Hierbij is het opruimen van de rommelige oevers een belangrijk streefpunt. Er is een aanpak voor de Ridderkerkse oevers ontwikkeld. Daar is namelijk een wildgroei ontstaan aan steigers en andere vormen van oneigenlijk grondgebruik. Het doel is om de wildgroei te stoppen, de verrommeling tegen te gaan en op enkele plekken het gebruik te formaliseren. De gemeentelijke percelen die onder meer als tuin in gebruik zijn genomen zijn in beeld gebracht.

#### *3.3.3.2 Toetsing van het initiatief aan de 'Waalvisie'*

In voorliggend geval wordt het plangebied niet concreet genoemd in de Waalvisie. In voorliggend geval is sprake van een (kleinschalige) binnenstedelijke herontwikkeling. Doordat de ontwikkeling zich goed voegt in de omgeving (zoals hiervoor reeds beargumenteerd) is deze niet in strijd met de Waalvisie. Daarnaast zorgt de ontwikkeling door de sloop van verouderde bebouwing in een ruimtelijke kwaliteitsverbetering ter plaatse, waarmee sprake is van effectief en compact ruimtegebruik.

Geconcludeerd wordt dat de in dit voorliggende bestemmingsplan besloten ruimtelijke ontwikkeling in overeenstemming is met het in de Waalvisie.

#### **3.3.4 Conclusie toetsing aan het gemeentelijk beleid**

Geconcludeerd wordt dat de ontwikkeling in overeenstemming is met de gemeentelijke beleidsuitgangspunten, zoals verwoord in de in deze paragraaf behandelde beleidsstukken.

### <span id="page-24-0"></span>**HOOFDSTUK 4 MILIEU-EN OMGEVINGSASPECTEN**

Op grond van artikel 3.1.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's geluid, bodem, luchtkwaliteit, externe veiligheid, milieuzonering, ecologie, archeologie & cultuurhistorie en Besluit Milieueffectrapportage.

### <span id="page-24-1"></span>**4.1 Geluid**

#### **4.1.1 Algemeen**

De Wet geluidhinder (Wgh) bevat geluidnormen en richtlijnen over de toelaatbaarheid van geluidniveaus als gevolg van rail- en wegverkeerslawaai en industrielawaai. De Wgh geeft aan dat een akoestisch onderzoek moet worden uitgevoerd bij het voorbereiden van de vaststelling van een bestemmingsplan indien het plan een geluidgevoelig object mogelijk maakt binnen een geluidszone van een bestaande geluidsbron of indien het plan een nieuwe geluidsbron mogelijk maakt. Het akoestisch onderzoek moet uitwijzen of de wettelijke voorkeurswaarde bij geluidgevoelige objecten wordt overschreden en zo ja, welke maatregelen nodig zijn om aan de voorkeurswaarde te voldoen.

#### *4.1.2.1 Wegverkeerslawaai*

In artikel 74 van de Wgh is aangegeven dat wegen aan weerszijden van de weg een wettelijke geluidszone hebben. De grootte van de bij het type weg horende geluidszone is opgenomen in onderstaande tabel.

| Aantal rijstroken    | Stedelijk gebied | Buitenstedelijk gebied |
|----------------------|------------------|------------------------|
| 1 of 2 rijstroken    | 200 m            | 250 m                  |
| 3 of 4 rijstroken    | 350 m            | 400 m                  |
| 5 of meer rijstroken | 350 m            | 600 m                  |

De zones uit de tabel gelden niet voor:

- wegen die zijn aangeduid als woonerf (art 74.2);
- wegen waarvoor een maximumsnelheid van 30 km/uur geldt (art 74.2).

In het kader van voorgenomen ontwikkeling is er door BJZ.nu een akoestisch onderzoek wegverkeerslawaai uitgevoerd. Het volledige onderzoek is opgenomen in bijlage 1 bij de toelichting. Hierna wordt ingegaan op de belangrijkste resultaten.

Ten behoeve van het voornemen moet een ruimtelijke procedure worden doorlopen. In het kader van deze procedure is het noodzakelijk om de geluidbelasting ter plaatse van de gewenste woningen te toetsen aan het stelsel van voorkeurswaarde en maximale ontheffingswaarden uit de Wet geluidhinder. In voorliggend geval betreft het enkel het aspect wegverkeerslawaai.

De geluidsbelasting als gevolg van de Rijksstraatweg bedraagt maximaal 47 dB inclusief reductie en 52 dB exclusief reductie (noordgevel). Hiermee wordt voldaan aan de voorkeurswaarde van 48 dB uit de Wet geluidhinder.

Gelet op het bovenstaande is er ter plaatse van het projectgebied een aanvaardbaar woon- en leefklimaat voor wat betreft het aspect wegverkeerslawaai.

#### *4.1.2.2 Railverkeerslawaai*

De te realiseren woning ligt niet binnen een wettelijke geluidszone van een spoorweg. Een akoestisch onderzoek railverkeerslawaai kan achterwege blijven.

#### *4.1.2.3 Industrielawaai*

Het plangebied ligt niet binnen de geluidszone van een gezoneerd bedrijventerrein, het aspect industrielawaai kan buiten beschouwing worden gelaten. In paragraaf 4.5 wordt nader ingegaan op de in de omgeving aanwezige (individuele) bedrijvigheid.

#### **4.1.3 Conclusie**

<span id="page-25-0"></span>De Wet geluidhinder vormt geen belemmering voor de uitvoerbaarheid van het plan.

### **4.2 Bodem**

#### **4.2.1 Algemeen**

Bij de vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van die bodem en of deze aspecten optimaal op elkaar kunnen worden afgestemd. Om hierin inzicht te krijgen, dient doorgaans een bodemonderzoek te worden verricht.

Op de locatie is op 7 december 2021 een verkennend- en nader bodemonderzoek conform NEN5740 en NEN5707 uitgevoerd. De locatie betreft een voormalig agrarisch schuur met omliggend terrein. Gesteld wordt dat het uitgevoerde bodemonderzoek een actueel beeld schetst van de milieukundige staat van de bodem. Het volledige onderzoek is opgenomen in bijlage 2 bij deze plantoelichting, hierna wordt ingegaan op de conclusies en aanbevelingen.

#### **4.2.2 Onderzoeksresultaten**

#### *Verkennend bodemonderzoek NEN5740*

Ter plaatse van de onderzoekslocatie zijn boringen en inspectiegaten uitgevoerd ten behoeve van een bodemonderzoek conform de NEN5740 en NEN5707.

#### Gehele locatie

In het bovengrondmengmonster BM1 zijn lichte verhogingen kobalt, nikkel, koper, zink, cadmium, kwik, lood en PAK 10 VROM aangetroffen. In het ondergrondmengmonster OM1 zijn lichte verhogingen koper, zink, cadmium, kwik, minerale olie en PAK 10 VROM aangetroffen. In het grondwatermonster Pb1wm1 zijn lichte verhogingen xylenen, barium en naftaleen aangetroffen.

Tevens is er een matige verhoging lood aangetroffen in het ondergrondmengmonster. Naar aanleiding van deze verhoging zijn de separate deelmonsters van OM1 geanalyseerd op lood. In de separaat geanalyseerde deelmonsters zijn verhogingen aangetoond boven de interventiewaarde in boring 1 en 2. De sterke verhogingen in de deelmonsters geven aanleiding voor het laten uitvoeren van een nader onderzoek naar de ernst en omvang van de verontreiniging.

#### *Nader bodemonderzoek NTA 5755*

Naar aanleiding van de aangetroffen verontreiniging ter plaatse van de boorpunten 1 en 2 is nader onderzoek verricht in de ondergrond van het verkennend bodemonderzoek.

In het nader bodemonderzoek zijn 16 boringen in een raster verdeeld om de ernst en omvang van de verontreiniging zo goed mogelijk in beeld te krijgen.

In de uitgevoerde analyses zijn enkel licht verhoogde gehalten lood gemeten. Omdat er geen concentraties zijn aangetoond boven de tussenwaarde kan gesteld worden dat er sprake is van enkele puntverontreinigingen en hierdoor de 25 m3 niet overschrijdt. Er is geen sprake van een geval van ernstige bodemverontreiniging.

Bij een niet-ernstige bodemverontreiniging geldt op grond van de Wet bodembescherming geen verplichting om over te gaan tot (spoedeisende) sanering.

#### *Verkennend bodemonderzoek NEN5707 "asbest in bodem"*

Tijdens de maaiveld- inspectie zijn ter plaatse van de onderzoekslocatie geen asbestverdachte materialen op het maaiveld aangetroffen.

#### Gehele locatie

Ter plaatse van de locatie zijn meerdere inspectiegaten gegraven, bemonsterd en geanalyseerd op de aanwezigheid van asbest. Het mengmonster MM1 is analytisch geen asbest aangetroffen. Op basis van onderhavig onderzoek wordt voor dit onderdeel een nader bodemonderzoek niet noodzakelijk geacht. De onderzoekslocatie wordt vanuit milieuhygi√´nisch oogpunt voor dit onderdeel geschikt geacht voor het beoogde gebruik.

#### **4.2.3 Conclusie**

Na het uitvoeren van een nader onderzoek naar de ernst en omvang van de geconstateerde verontreiniging blijkt dat er geen milieutechnische bezwaren zijn tegen de voorgenomen ontwikkeling. De bodem wordt geschikt geacht voor het toekomstige gebruik (wonen met tuin). Het aspect 'bodem' vormt geen belemmering voor de uitvoerbaarheid van dit bestemmingsplan.

### <span id="page-26-0"></span>**4.3 Luchtkwaliteit**

#### **4.3.1 Algemeen**

Om een goede luchtkwaliteit in Europa te garanderen heeft de Europese unie een viertal kaderrichtlijnen opgesteld. De hiervan afgeleide Nederlandse wetgeving is vastgelegd in hoofdstuk 5, titel 2 van de Wet milieubeheer. Deze wetgeving staat ook bekend als de Wet luchtkwaliteit.

In de Wet luchtkwaliteit staan onder andere de grenswaarden voor de verschillende luchtverontreinigende stoffen. Onderdeel van de Wet luchtkwaliteit zijn de volgende Besluiten en Regelingen:

- Besluit en de Regeling niet in betekenende mate bijdragen (luchtkwaliteitseisen);
- Besluit gevoelige bestemmingen (luchtkwaliteitseisen).

#### *4.3.1.1 Besluit en de Regeling niet in betekende mate bijdragen*

Het Besluit niet in betekenende mate bijdragen (NIBM) staat bouwprojecten toe wanneer de bijdrage aan de luchtverontreiniging van het desbetreffende project niet in betekenende mate is. Het begrip "niet in betekenende mate" is gedefinieerd als 3% van de grenswaarden uit de Wet milieubeheer. Het gaat hierbij uitsluitend om stikstofdioxide (NO2) en fijn stof (PM10). Toetsing aan andere luchtverontreinigende stoffen uit de Wet luchtkwaliteit vindt niet plaats.

In de Regeling NIBM is een lijst met categorie√´n van gevallen (inrichtingen, kantoor- en woningbouwlocaties) opgenomen die niet in betekenende mate bijdragen aan de luchtverontreiniging. Enkele voorbeelden zijn:

- woningen: 1500 met een enkele ontsluitingsweg;
- woningen: 3000 met twee ontsluitingswegen;
- kantoren: 100.000 m2 bruto vloeroppervlak met een enkele ontsluitingsweg.

Als een ruimtelijke ontwikkeling niet genoemd staat in de Regeling NIBM kan deze nog steeds niet in betekenende mate bijdragen. De bijdrage aan NO2 en PM10 moet dan minder zijn dan 3% van de grenswaarden. Dit komt overeen met 1,2 microgram/m3 voor NO2 en PM10.

#### *4.3.1.2 Besluit gevoelige bestemmingen*

Dit besluit is opgesteld om mensen die extra gevoelig zijn voor een matige luchtkwaliteit aanvullend te beschermen. Deze 'gevoelige bestemmingen' zijn scholen, kinderdagverblijven en verzorgings-, verpleeg- en bejaardentehuizen. Woningen en ziekenhuizen/klinieken zijn geen gevoelige bestemmingen.

De grootste bron van luchtverontreiniging in Nederland is het wegverkeer. Het Besluit legt aan weerszijden van rijkswegen en provinciale wegen zones vast. Bij rijkswegen is deze zone 300 meter, bij provinciale wegen 50 meter. Bij realisatie van 'gevoelige bestemmingen' binnen deze zones is toetsing aan de grenswaarden die genoemd zijn in de Wet luchtkwaliteit nodig.

#### **4.3.2 Situatie plangebied**

Gelet op de aard en omvang van dit project, in verhouding tot categorie√´n van gevallen zoals beschreven in paragraaf 4.3.1 kan worden gesteld dat voorliggend project 'niet in betekenende mate bijdraagt' aan de luchtverontreiniging.

Tot slot wordt geconcludeerd dat de ontwikkeling niet wordt aangemerkt als een gevoelige bestemming in het kader van het 'Besluit gevoelige bestemmingen'.

#### **4.3.3 Conclusie**

Op basis van het vorenstaande vormt het aspect luchtkwaliteit geen belemmering voor de uitvoering van het plan.

### <span id="page-27-0"></span>**4.4 Externe veiligheid**

#### **4.4.1 Algemeen**

#### Beleid en normstelling

Bij ruimtelijke plannen dient ten aanzien van externe veiligheid naar verschillende aspecten te worden gekeken, namelijk:

- bedrijven waar activiteiten plaatsvinden die gevolgen hebben voor de externe veiligheid;
- vervoer van gevaarlijke stoffen over wegen, spoor, water of door buisleidingen.

Voor zowel bedrijvigheid als vervoer van gevaarlijke stoffen zijn twee aspecten van belang, te weten het plaatsgebonden risico (PR) en het groepsrisico (GR). Het PR is de kans per jaar dat een persoon dodelijk wordt getroffen door een ongeval, indien hij zich onafgebroken (dat wil zeggen 24 uur per dag gedurende het hele jaar) en onbeschermd op een bepaalde plaats zou bevinden. Het PR wordt weergegeven met risicocontouren rondom een inrichting dan wel infrastructuur. Het GR drukt de kans per jaar uit dat een groep van minimaal een bepaalde omvang overlijdt als direct gevolg van een ongeval waarbij gevaarlijke stoffen betrokken zijn. De norm voor het GR is een ori√´ntatiewaarde. Het bevoegd gezag heeft een verantwoordingsplicht als het GR toeneemt en/of de ori√´ntatiewaarde overschrijdt.

#### *Risicovolle inrichtingen*

Het Besluit externe veiligheid inrichtingen (hierna: Bevi) geeft een wettelijke grondslag aan het externe veiligheidsbeleid rondom risicovolle inrichtingen. Op basis van het Bevi geldt voor het PR rondom een risicovolle inrichting een grenswaarde voor kwetsbare objecten en een richtwaarde voor beperkt kwetsbare objecten. Beide liggen op een niveau van 10-6 per jaar. Bij een ruimtelijke ontwikkeling moet aan deze normen worden voldaan.

Het Bevi bevat geen grenswaarde voor het GR; wel geldt op basis van het Bevi een verantwoordingsplicht ten aanzien van het GR in het invloedsgebied rondom de inrichting. De in het externe veiligheidsbeleid gehanteerde norm voor het GR geldt daarbij als ori√´ntatiewaarde. Deze verantwoordingsplicht geldt zowel in bestaande als in nieuwe situaties.

#### *Vervoer van gevaarlijke stoffen*

Per 1 april 2015 is het Besluit externe veiligheid transportroutes (BEVT) en het Basisnet in werking getreden. Het BEVT vormt de wet- en regelgeving, en de concrete uitwerking volgt in het Basisnet. Met het inwerking treden van het BEVT vervalt de circulaire Risiconormering vervoer gevaarlijke stoffen. Het Basisnet beoogt voor de lange termijn (2020, met uitloop naar 2040) duidelijkheid te bieden over het maximale aantal transporten van, en de bijbehorende maximale risico's die het transport van gevaarlijke stoffen mag veroorzaken. Het Basisnet is onderverdeeld in drie onderdelen: Basisnet Spoor, Basisnet Weg en Basisnet Water.

Het BEVT en het bijbehorende Basisnet maakt bij het PR onderscheid in bestaande en nieuwe situaties. Voor bestaande situaties geldt een grenswaarde voor het PR van 10-5 per jaar ter plaatse van kwetsbare en beperkt kwetsbare objecten en een streefwaarde van 10-6 per jaar. Voor nieuwe situaties geldt de 10-6 waarde als grenswaarde voor kwetsbare objecten, en als richtwaarde bij beperkt kwetsbare objecten. In het Basisnet Weg en het Basisnet Water zijn veiligheidsafstanden (PR 10-6 contour) opgenomen vanaf het midden van de transportroute.

Tevens worden in het Basisnet de plasbrandaandachtsgebieden benoemd voor transportroutes. Hiermee wordt geanticipeerd op de beperkingen voor ruimtelijke ontwikkelingen die samenhangen met deze plasbrandaandachtsgebieden. Het Basisnet vermeldt dat op een afstand van 200 m vanaf de rand van het trac√© in principe geen beperkingen hoeven te worden gesteld aan het ruimtegebruik

#### *Besluit externe veiligheid buisleidingen*

Per 1 januari 2011 is het Besluit externe veiligheid buisleidingen in werking getreden. In dat besluit wordt aangesloten bij de risicobenadering uit het Besluit externe veiligheid inrichtingen (Bevi) zodat ook voor buisleidingen normen voor het PR en het GR gelden. Op advies van de minister wordt bij de toetsing van externe veiligheidsrisico's van buisleidingen al enkele jaren rekening gehouden met deze risicobenadering.

#### *Gemeentelijk beleid*

De gemeente Ridderkerk beschikt over een beleidsvisie externe veiligheid. Deze beleidsvisie bevat het samenhangend beleid ten aanzien van externe veiligheid. In de visie is een bijlage opgenomen met een overzicht van alle risicobronnen met bijbehorende risico's. In de bijlagen is tevens een scenario-analyse opgenomen van de meest waarschijnlijke en worst-case ongevalscenario's. De beleidsvisie is kaderstellend voor het nemen van ruimtelijke besluiten en het verlenen van vergunningen waarbij externe veiligheid in het geding is.

#### **Onderzoek**

Op basis van de professionele risicokaart en de Externe veiligheidsvisie Ridderkerk blijkt dat in de omgeving van het plangebied de volgende relevante risicobronnen aanwezig zijn:

#### **4.4.2 Situatie plangebied**

#### *4.4.2.1 Algemeen*

Aan hand van de Risicokaart is een inventarisatie verricht van risicobronnen in en rond het plangebied. Op de Risicokaart staan meerdere soorten risico's, zoals ongevallen met brandbare, explosieve en giftige stoffen, grote branden of verstoring van de openbare orde. In totaal worden op de Risicokaart dertien soorten rampen weergegeven. In afbeelding 4.1 is een uitsnede van de Risicokaart met betrekking tot het plangebied en omgeving weergegeven. De rode ster geeft het plangebied weer.

*Afbeelding 4.1 Uitsnede Risicokaart (Bron: Risicokaart.nl)*

Geconcludeerd wordt dat de locatie:

- zich niet bevindt binnen de risicocontour van Bevi- en Brzo-inrichtingen danwel inrichtingen die vallen onder het Vuurwerkbesluit (plaatsgebonden risico);
- zich bevindt in een gebied waarbinnen een verantwoording van het groepsrisico nodig is, vervoer gevaarlijke stoffen over de A15 en de A16;
- niet is gelegen binnen de veiligheidsafstanden van buisleidingen voor het vervoer van gevaarlijke stoffen.
- ligging n√©t buiten invloedsgebied Kijfhoek in relatie tot beheerplan Kijfhoek.

Zoals is te zien in afbeelding 4.1 is er nabij het plangebied een risicovolle functie in vorm van een buisleiding aanwezig. Hierna wordt nader ingegaan op deze leiding.

#### **Gasleiding Gasunie Transport Services B.V.**

Ten westen van het plangebied op een afstand van circa 225 meter is een ondergrondse aardgasleiding aanwezig. Dit betreft een buisleiding van de Gasunie, het bevoegd gezag is I&M transport en de buisleiding staat bekend als 'GHY_507_H2_Unimills'. Door deze buisleiding vindt transport van aardgas plaats. De buisleiding heeft een diameter van 7 inch en een druk van 44 bar. De afstand van het invloedsgebied (1% letaalzone) is 200 meter (bron: signaleringskaart). Het plangebied ligt buiten het invloedsgebied van deze transportroute gevaarlijke stoffen en vormt hiermee geen belemmering voor de ontwikkeling. Een berekening en nadere verantwoording van het groepsrisico is daarom niet noodzakelijk.

#### Wegtransport

De A15 en de A16 zijn in de Regeling basisnet aangewezen als basisnetroute voor de vervoer van gevaarlijke stoffen. De maatgevende stof voor de A15 en de A16 betreft GF3 met een invloedsgebied van 355 meter. De afstand van het plangebied tot de A15 bedraagt circa 2 kilometer en tot de A16 circa 1 kilometer. Het invloedsgebied reikt niet over het plangebied heen.

#### Plasbrandaandachtsgebied

Langs de autosnelweg A16 ligt tevens een plasbrandaandachtsgebied. Dit is een gebied waar bij het realiseren van kwetsbare of beperkt kwetsbare objecten rekening dient te worden gehouden met de mogelijke gevolgen van een ongeval met brandbare vloeistoffen. Ingevolge artikel 16 van de Regeling basisnet is dit een zone van 30 meter aan weerszijden van een weg of spoor, die bebouwingsvrij blijft. Mocht er toch in gebouwd worden, dan geeft het Bouwbesluit een aantal eisen waar een dergelijk gebouw aan moet voldoen. Aangezien het plangebied op circa 1 kilometer van de A16 ligt vormt het plasbrandaandachtsgebied geen belemmering voor de voorgenomen ontwikkeling en gelden er geen extra eisen vanuit het Bouwbesluit.

#### **Beknopte verantwoording**

#### *Bestrijdbaarheid en bereikbaarheid*

Voor zowel de bereikbaarheid en bestrijdbaarheid van 'dagelijkse incidenten', zoals brand of wateroverlast, als voor calamiteiten op het gebied van externe veiligheid, is het van belang dat de bereikbaarheid voor de hulpdiensten en bluswatervoorzieningen voldoende geborgd zijn. De bestrijdbaarheid is afhankelijk van de inzetbaarheid van hulpverleningsdiensten. De brandweer moet in staat zijn om hun taken goed uit te kunnen voeren om daarmee verdere escalatie van een incident te voorkomen. Hierbij kan gedacht worden aan het voldoende/adequaat aanwezig zijn van aanvalswegen en bluswatervoorzieningen. Het plangebied wordt ontsloten via de Rijksstraatweg. Deze weg sluit aan op het omliggende wegennetwerk van Ridderkerk en omgeving. Het wegennetwerk biedt vluchtmogelijkheden in verschillende richtingen, waardoor altijd van de bron af kan worden gevlucht. Het gedegen netwerk komt de bestrijdbaarheid ten goede.

#### *Zelfredzaamheid*

In de toekomstige situatie wordt er √©√©n woning gerealiseerd. Aanwezige kinderen en eventueel een oudere worden beschouwd als verminderd zelfredzame personen. Hierbij wordt ervan uitgegaan dat de ouders/verzorgers de kinderen en ouderen kunnen begeleiden. Als gevolg van een incident met toxische stoffen over de weg geldt dat een toxische wolk zich snel kan ontwikkelen en verplaatsen. Dit effect is vaak niet zichtbaar. Zelfredzaamheid in deze scenario's is alleen mogelijk als er tijdig alarmering plaatsvindt en gebouwen geschikt zijn om enkele uren te schuilen. Denk hierbij aan het sluiten van ramen en deuren en met name het handmatig uitschakelen van (mechanische) ventilatiesystemen. Daarnaast dienen, in het kader van effectieve zelfredzaamheid, de gebruikers van de objecten door risicocommunicatie te worden ge√Ønstrueerd over de risico's en de mogelijke maatregelen die zij kunnen nemen.

#### *Rampenvoorbereiding en zelfredzaamheid*

Op basis van de visie externe veiligheid van de gemeente Ridderkerk, hanteert de gemeente het kwetsbaarheidszone model van de VRR om de mate van hulpverlening en zelfredzaamheid te bepalen. Het plan maakt geen zeer kwetsbare objecten mogelijk maar wel kwetsbare objecten. Bij kwetsbare objecten wordt volgens het kwetsbaarheidszonemodel getoetst aan het meest geloofwaardige scenario (MGS) en niet aan het worst case scenario (WCS). De afstanden voor de buisleiding in het MGS zijn volgens de eerder genoemde inventarisatie van de VRR kleiner dan 20 meter. De afstanden in het MGS voor de A15 en A16 zijn kleiner dan 200 meter. Het plangebied ligt in alle gevallen ruim buiten deze afstanden. Er zijn dus volgens dit model geen maatregelen nodig voor hulpverlening en zelfredzaamheid.

Wel moet volgens artikel 12, tweede lid, van het Bevb, het bestuur van de Veiligheidsregio Rotterdam-Rijnmond in de gelegenheid worden gesteld advies uit te brengen over de mogelijkheden tot voorbereiding van bestrijding en beperking van de omvang van een ramp of zwaar ongeval en over de zelfredzaamheid van personen in het invloedsgebied van de buisleiding.

#### **Conclusie**

Geconcludeerd kan worden dat de aanwezigheid van de verschillende risicobronnen geen belemmeringen oplevert voor de beoogde ontwikkeling. Het aspect externe veiligheid vormt geen belemmering voor het voorliggende plan.

#### **4.4.3 Conclusie**

Een en ander brengt met zich mee dat het voornemen in overeenstemming is met wet- en regelgeving van externe veiligheid.

### <span id="page-31-0"></span>**4.5 Milieuzonering**

#### **4.5.1 Algemeen**

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recre√´ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies.

Voor het bepalen van de aan te houden afstanden wordt de VNG-uitgave 'Bedrijven en Milieuzonering' uit 2009 gehanteerd. Deze uitgave bevat een lijst, waarin voor een hele reeks van milieubelastende activiteiten (naar SBI-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden gemeten tussen enerzijds de grens van de bestemming die de milieubelastende functie(s) toelaat en anderzijds de uiterste situering van de gevel van een milieugevoelige functie die op grond van het bestemmingsplan mogelijk is.

#### **4.5.2 Gebiedstypen**

In de VNG-uitgave 'Bedrijven en Milieuzonering' is een tweetal gebiedstypen onderscheiden; 'rustige woonwijk' en 'gemengd gebied'.

Een rustige woonwijk is een woonwijk die is ingericht volgens het principe van functiescheiding. Overige functies komen vrijwel niet voor. Langs de randen is weinig verstoring van verkeer. Op basis van de VNGuitgave wordt het buitengebied gerekend tot een met het omgevingstype 'rustige woonwijk' vergelijkbaar omgevingstype.

Het omgevingstype 'gemengd gebied' wordt in de VNG-uitgave 'Bedrijven en milieuzonering' omschreven als een gebied met een matige tot sterke functiemenging waarbij bijvoorbeeld direct naast woningen andere functies voor kunnen komen zoals winkels, horeca en kleine bedrijven.

De richtafstanden (met uitzondering van het aspect gevaar) uit het omgevingstype rustige woonwijk kunnen, zonder dat dit ten koste gaat van het woon- en leefklimaat, met √©√©n afstandsmaat worden verlaagd indien sprake is van een 'gemengd gebied'. Daarbij wordt in de VNG-uitgave 'Bedrijven en milieuzonering' opgemerkt dat het vanuit het oogpunt van effici√´nt ruimtegebruik de voorkeur verdient functiescheiding niet verder door te voeren dan met het oog op een goed woon- en leefklimaat noodzakelijk is.

In de omgeving van het plangebied komen verschillende functies voor, waarbij wordt opgemerkt dat er name woningen in de directe omgeving van het plangebied zijn gesitueerd, direct aan de Rijksstraatweg. Op grotere afstand van het plangebied liggen ten noorden diverse agrarische bestemmingen, (kleinschalige) bedrijvigheid en andere functies zoals gewoonlijk in het buitengebied. Gelet hierop kan het plangebied en de directe omgeving het beste worden aangemerkt als 'rustige woonwijk'. Onderstaande tabel geeft de richtafstanden weer voor de verschillende omgevingstypes.

| Milieucategorie | Richtafstanden tot omgevingstype rustige | Richtafstanden tot omgevingstype gemengd |
|-----------------|------------------------------------------|------------------------------------------|
|                 | woonwijk                                 | gebied                                   |
| 1               | 10 m                                     | 0 m                                      |
| 2               | 30 m                                     | 10 m                                     |
| 3.1             | 50 m                                     | 30 m                                     |
| 3.2             | 100 m                                    | 50 m                                     |
| 4.1             | 200 m                                    | 100 m                                    |
| 4.2             | 300 m                                    | 200 m                                    |

**Bestemmingsplan 'Woning Rijksstraatweg 165-B'** Vastgesteld

| 5.1 | 500 m   | 300 m   |
|-----|---------|---------|
| 5.2 | 700 m   | 500 m   |
| 5.3 | 1.000 m | 700 m   |
| 6   | 1.500 m | 1.000 m |

#### **4.5.3 Situatie plangebied**

#### *4.5.3.1 Algemeen*

Zoals reeds hiervoor genoemd wordt bij het realiseren van nieuwe bestemmingen gekeken te worden naar de omgeving waarin de nieuwe bestemmingen gerealiseerd worden. Hierbij spelen twee vragen een rol:

- 1. past de nieuwe functie in de omgeving? (externe werking);
- 2. laat de omgeving de nieuwe functie toe? (interne werking).

#### *4.5.3.2 Externe werking*

Hierbij gaat het voornamelijk om de vraag of de voorgenomen ruimtelijke ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ordening. Daarvan is sprake als het woon- en leefklimaat van omwonenden in ernstige mate wordt aangetast.

De functie 'wonen' betreft in beginsel geen milieubelastende functie voor omwonenden. Echter kunnen installaties zoals warmtepompen die aan de buitenzijde van een woning worden gepositioneerd wel zorgen voor een (onevenredige) geluidsbelasting op omliggende milieugevoelige functies (woningen). In geval van voorgenomen ontwikkeling worden de mogelijkheden onderzocht om een bij de omvang van de woning passende luchtwaterpomp op een nader te bepalen positie toe te passen. Dit betreft wel een systeem buiten de woning, maar (gezien de omvang) waarbij van voorgenoemde geluidsbelasting naar verwachting geen sprake is.

Er is geen sprake van een aantasting van het woon- en leefklimaat van omwonenden.

#### *4.5.3.3 Interne werking*

Hierbij gaat het om de vraag of de nieuwe functie hinder ondervindt van bestaande milieubelastende functies in de omgeving.

Ten westen van het plangebied is een bedrijfsbestemming aanwezig aan de Rijksstraatweg 169a, 2988 BD Ridderkerk. Aan de overzijde van de Rijkstraatweg zijn ten noordwesten, noorden en noordoosten diverse kwekerijen/kassencomplexen aanwezig (geadresseerd aan de Hoogzandweg).

#### *Bedrijfsbestemming (Rijksstraatweg 169a, 2988 BD Ridderkerk).*

Aan de westzijde van het plangebied is een bedrijfsbestemming, voorzien in de vigerende beheersverordening van de aanduiding 'B(2)', bedoeld voor bedrijven tot en met millieucategorie 2. Op basis van de VNG-uitgave 'bedrijven en milieuzonering' geldt voor een millieucategorie van maximaal 2 een grootste richtafstand van 30 meter in een rustige woonwijk-gebied voor het aspect 'geluid'.

De woonbestemming met het bouwvlak binnen het plangebied wordt op grotere afstand dan deze richtafstand gesitueerd, te weten circa 65 meter tot aan de bedrijfsbestemming. Aan de richtafstand wordt daarmee ruimschoots voldaan.

#### *Diverse kwekerijen/kassencomplexen, en overige functies*

Aan de bredere noordzijde en op grotere afstand zijn diverse kwekerijen en kassencomplexen (glastuinbouw) gesitueerd. Op basis van de VNG-uitgave 'bedrijven en milieuzonering' kunnen deze functies het beste worden vergeleken met de volgende functie "Glastuinbouw, - kassen met gasverwarming", met een milieucategorie van 2 en met een grootste richtafstand van 30 meter.

De woonbestemming met het bouwvlak binnen het plangebied en de daadwerkelijke afstand tot aan de uiterste situering van de dichtstbijzijnde kassen bedraagt ruim 125 meter. Aan de richtafstand wordt daarmee ruimschoots voldaan.

Gezien vorenstaande kan worden verwacht dat er ter plaatse van het woongebied sprake zal zijn van een aanvaardbaar woon- en leefklimaat. Voor het overige zijn in het plangebied en in de nabijheid van het plangebied geen milieubelastende functies aanwezig.

#### **4.5.4 Conclusie**

<span id="page-33-0"></span>Het aspect milieuzonering vormt geen belemmering voor de uitvoering van het plan.

#### **4.6 Ecologie**

#### **4.6.1 Algemeen**

Bescherming in het kader van de natuur wet- en regelgeving is op te delen in gebieds- en soortenbescherming. Sinds 1 januari 2017 is het wettelijk kader ten aanzien van gebieds- en soortenbescherming vastgelegd in de Wet natuurbescherming. Bij gebiedsbescherming heeft men te maken met Natura 2000-gebieden en het Natuurnetwerk Nederland. Soortenbescherming gaat uit van de bescherming van dier- en plantensoorten.

#### **4.6.2 Gebiedsbescherming**

#### *4.6.2.1 Natura 2000-gebieden*

Natura 2000 is een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/409/EEG) en gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Wet natuurbescherming beschermd.

Rondom het plangebied bevinden zich verschillende Natura 2000-gebieden. Het dichtstbijzijnde stikstofgevoelige Natura 2000-gebied betreft 'Biesbosch' en is gelegen op circa 12,4 kilometer afstand.

Voor elk Natura 2000-gebied zijn instandhoudingsdoelstellingen geformuleerd voor alle beschermde soorten en habitats die daar aanwezig zijn. Per soort of habitat is aangegeven of behoud van de huidige aantallen/arealen voldoende is, danwel of uitbreiding of een verbetering nodig is. Niet alleen activiteiten binnen een Natura 2000-gebied maar ook activiteiten buiten een Natura 2000-gebied kunnen de instandhoudingsdoelstellingen in gevaar brengen. Dit wordt externe werking genoemd. Gezien de mogelijke externe werking van de beoogde ontwikkeling op het nabijgelegen Natura 2000-gebied, is het van belang om te toetsen of de realisatie van de beoogde ontwikkeling conflicteert met de waarden waarvoor dit gebied is aangewezen. Hiervoor is in elk geval een toetsing aan de Wet natuurbescherming noodzakelijk.

Gelet op de onderlinge afstand is directe hinder (bijv. geluid, verstrooiing van licht etc.) niet aan de orde. Naast directe hinder dient tevens te worden gekeken naar de mogelijke toename van stikstofdepositie op kwetsbare habitatypen binnen Natura 2000-gebieden. Om dit te beoordelen is er een zogenaamde AERIUS-berekening uitgevoerd door BJZ.nu die samenhangt met de voorgenomen ontwikkeling.

Hierna wordt ingegaan op de belangrijkste conclusies van het onderzoek. Voor de volledige onderzoeksrapportage wordt verwezen naar bijlage 3 bij deze toelichting. Uit de AERIUS-berekening blijkt dat in de gebruiksfase van de voorgenomen ontwikkeling geen sprake is van rekenresultaten hoger dan 0,00 mol/ha/j. Er is daarmee geen sprake van een stikstofdepositie met significant negatief effect op Natura 2000 gebieden. De onderdelen en resultaten van de AERIUS-berekening zijn in bijlage 1 van de berekening bijgevoegd.

Het bestemmingsplan is in het kader van de Wet natuurbescherming, ten aanzien van de effecten van stikstofdepositie op Natura 2000-gebieden, niet vergunningsplichtig.

#### *4.6.2.2 Natuurnetwerk Nederland (NNN)*

Het Natuurnetwerk Nederland (NNN) is de kern van het Nederlandse natuurbeleid. Het NNN is in provinciale structuurvisies uitgewerkt. In of in de directe nabijheid van het NNN geldt het 'nee, tenzij' - principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten.

Het dichtstbijzijnde gebied dat is aangewezen als NNN is gelegen op circa 2,5 kilometer afstand van het plangebied. Gezien de afstand van de locatie tot het NNN en de aard en omvang van het voornemen wordt geconcludeerd dat er geen aantasting plaatsvindt van de wezenlijke kenmerken en waarden van het NNN.

#### **4.6.3 Soortenbescherming**

In voorliggend geval heeft Natuurbank Overijssel ter plaatse van het plangebied een quickscan natuurwaardenonderzoek uitgevoerd. Hierna zijn de resultaten van het onderzoek opgenomen. Voor het volledige onderzoek wordt verwezen naar bijlage 4 van deze toelichting.

De inrichting en het gevoerde beheer maken het plangebied niet tot een geschikte groeiplaats voor beschermde plantensoorten, maar wel tot geschikt functioneel leefgebied voor verschillende beschermde dieren. Het plangebied wordt door beschermde diersoorten hoofdzakelijk benut als foerageergebied, maar mogelijk nestelen er vogels, bezetten amfibie√´n er een (winter)rustplaats en bezetten beschermde grondgebonden zoogdieren er een vaste rust- of voortplantingsplaats. Vleermuizen bezetten geen vaste rustof verblijfplaats in het plangebied en gebruiken het ook niet als foerageergebied.

Van de in het plangebied nestelende vogelsoorten, is uitsluitend het bezette nest beschermd, niet het oude nest of de nestplaats. Bezette vogelnesten zijn beschermd en mogen niet beschadigd of vernield worden.

Gelet op de aard van de werkzaamheden kan geen ontheffing verkregen worden voor het beschadigen of vernielen van bezette vogelnesten. Indien de bebouwing gesloopt wordt tijdens de voortplantingsperiode, wordt geadviseerd vooraf een broedvogelscan uit te voeren om de aanwezigheid van een bezet vogelnest uit te kunnen sluiten.

Als gevolg van de voorgenomen activiteiten worden mogelijk beschermde grondgebonden zoogdieren en amfibie√´n gedood en wordt mogelijk een vaste (winter)rust- en/of voortplantingsplaats van een beschermd grondgebonden zoogdier of amfibie beschadigd of vernield. Voor de beschermde grondgebonden zoogdieren amfibie√´nsoorten, die een vaste (winter)rust- en voortplantingsplaats in het plangebied bezetten, geldt een vrijstelling van de verbodsbepaling 'beschadigen/vernielen van vaste rust- en voortplantingsplaatsen'. Er geldt geen vrijstelling voor het doden van beschermde grondgebonden zoogdieren en amfibie√´n. Om te voorkomen dat beschermde dieren gedood worden dienen ze weggejaagd te worden of weggevangen te worden (en elders losgelaten). Indien niet voorkomen kan worden dat een beschermd dier gedood wordt, dient een ontheffing aangevraagd te worden of dient gewerkt te worden volgens een goedgekeurde en toepasbare gedragscode.

Door uitvoering van de voorgenomen activiteiten neemt de betekenis van het plangebied als foerageergebied voor de foeragerende diersoorten niet af.

#### **4.6.4 Conclusie**

Mits de werkzaamheden worden afgestemd op de voortplantingsperiode van vogels en geen beschermde amfibie√´n of zoogdieren worden gedood, leiden de voorgenomen activiteiten niet tot wettelijke consequenties in het kader van gebiedsbescherming.

Het aspect 'ecologie' vormt geen belemmering voor de uitvoerbaarheid van dit bestemmingsplan.

### <span id="page-35-0"></span>**4.7 Archeologie & cultuurhistorie**

#### **4.7.1 Archeologie**

#### *4.7.1.1 Algemeen*

Initiatiefnemers hebben op basis van de Erfgoedwet een archeologische zorgplicht bij projecten waarbij de bodem wordt verstoord. Hiervoor is onderzoek noodzakelijk: het archeologisch vooronderzoek. Als blijkt dat in het plangebied behoudenswaardige archeologische vindplaatsen aanwezig zijn, dan kan de initiatiefnemer verplicht worden hiermee rekening te houden. Dit kan leiden tot een aanpassing van de plannen, waardoor de vindplaatsen behouden blijven, of tot een archeologische opgraving en publicatie van de resultaten.

#### *4.7.1.2 Situatie plangebied*

Het archeologiebeleid van de gemeente Ridderkerk is opgenomen in het 'Erfgoedbeleid Ridderkerk'. In het beleid is de archeologische waarden- en beleidsadvieskaart opgenomen. In voorliggend geval heeft de afdeling Archeologie van de gemeente Rotterdam (BOOR) een plantoets uitgevoerd inzake voorliggend bouwinitiatief, deze is opgenomen in bijlage 5 bij deze toelichting. Eveneens is de noodzaak van het uitvoeren van een archeologisch (voor)onderzoek in het kader van het bouwplan beoordeeld. Aan de hand van de beoordeling is onderstaand advies opgesteld.

#### Advies

De afdeling Archeologie ziet naar aanleiding van de voorgelegde plannen geen reden tot archeologisch vooronderzoek (bureauonderzoek en/of inventariserend veldonderzoek) op de planlocatie en adviseert de gemeente Ridderkerk dan ook om af te zien van een dergelijk onderzoek. Wel wordt benadrukt dat er altijd rekening dient te worden gehouden met zogenaamde toevalsvondsten. Hiervan dient men op basis van de Erfgoedwet 2016, art. 5.10 het bevoegd gezag, de gemeente Ridderkerk, te informeren.

#### Onderbouwing

Het plangebied maakt deel uit van een archeologisch kansrijk gebied. Conform de beheersverordening 'Rijsoord' (2013) geldt voor de locatie een bouwregeling en een omgevingsvergunning voor bouw- en graafwerkzaamheden (inclusief heien) die dieper reiken dan 0,3 meter beneden maaiveld en die tevens een oppervlakte beslaan van meer dan 100 vierkante meter. Deze marges zijn overgenomen van de provinciale beleidskaart en corresponderen derhalve niet met de archeologische waardenkaart Ridderkerk, waar marges van 0,5 m en 200 vierkante meter gelden.

De grondroerende werkzaamheden bestaan uit de nieuwbouw van een woonhuis met prefab kelder. Op de locatie van het woonhuis staat nu een schuur uit 1947 die zal worden gesloopt. Het huis heeft een oppervlakte van 153 m¬≤, met een kelder van 17,6 m¬≤. De diepste ontgraving, voor de kelder, bedraagt 2,44 meter onder maaiveld. De werkzaamheden overschrijden de toegestane marges van het bestemmingsplan, echter gezien de bestaande verstoring en de buitendijkse ligging adviseert afdeling Archeologie Rotterdam de gemeente Ridderkerk om van onderzoek af te zien. De gemeente Ridderkerk heeft dit advies overgenomen en heeft eveneens de dubbelbestemming inzake archeologie ook in dit bestemmingsplan overgenomen. Dit omdat het voorliggende plan voldoet aan de onderzoekseis, maar dat voor toekomstige ingrepen de waardearcheologie wel wordt gehandhaafd.

#### **4.7.2 Cultuurhistorie**

#### *4.7.2.1 Algemeen*

Onder cultuurhistorische waarden worden alle structuren, elementen en gebieden bedoeld die cultuurhistorisch van belang zijn. Zij vertellen iets over de ontstaansgeschiedenis van het Nederlandse cultuurlandschap. Vaak is er een sterke relatie tussen aardkundige aspecten en cultuurhistorische aspecten. In de Bro is in artikel 3.1.6, vijfde lid, onderdeel a opgenomen dat een bestemmingsplan/wijzigingsplan *"een beschrijving van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden"* dient te bevatten.

#### *4.7.2.2 Situatie plangebied*

De bestaande schuur in het plangebied aan de Rijksstraatweg 165 B staat in de 'CHW Buitengebied' vermeld met een hoge cultuurhistorische waarde. De CHW-kaart is door het college vastgesteld op 15 maart 2022. In de CHW-kaart staat inzake de schuur genoemd, als:

- Hoge cultuurhistorische waarde als een van de weinige schuurvolumes aan de Rijksstraatweg.
- Representatief en gaaf voorbeeld van utiliteitsbouw.
- Bouwjaar 1930 oorspronkelijke functie 'Vlasloods'.

Het advies bij sloop en/of aantasting van de cultuurhistorische gewaardeerde structuren of panden is daarom:

- Het pand te documenteren voor de transformatie of sloop.
- Cultuurhistorische waardevolle elementen te bewaren en eventueel te herplaatsen.
- Behoud staat voorop bij de zeer hoog en hoog gewaardeerde objecten.
- Hoog gewaardeerde panden worden niet aangewezen als gemeentelijk monument maar worden gezien als beeldbepalend oftewel karakteristiek.

Bij sloop c.q. nieuwbouw in het plangebied (er wordt immers een nieuwe woning gebouwd) betekent het dat vanuit cultuurhistorisch oogpunt het wenselijk is om de schuur te documenteren en vast te leggen voorafgaand aan de sloop. In de CHW-kaart worden de getoogde vensters met 6-ruits roedeverdeling genoemd als bijzonder kenmerk. Het dringende verzoek aan initiatiefnemer is daarom om deze vensters in de nieuwbouw te herplaatsen, in de woning of het bijgebouw.

Uit de cultuurhistorische atlas van de provincie Zuid-Holland blijkt verder dat in de nabije omgeving van het plangebied geen overige monumentale gebouwen aanwezig zijn waar de voorgenomen ontwikkeling negatieve effecten op zou kunnen hebben.

#### **4.7.3 Conclusie**

<span id="page-36-0"></span>Geconcludeerd wordt dat er geen sprake is van negatieve effecten op enige cultuurhistorische waarden.

### **4.8 Besluit Milieueffectrapportage**

#### **4.8.1 Algemeen**

De milieueffectrapportage is een wettelijk instrument met als doel het aspect milieu een volwaardige plaats in deze integrale afweging te geven. Een bestemmingsplan kan op drie manieren met milieueffectrapportage in aanraking komen:

- Op basis van artikel 7.2a, lid 1 Wm (als wettelijk plan); Er ontstaat een m.e.r.-plicht wanneer er een passende beoordeling op basis van art. 2.8, lid 1 Wet natuurbescherming nodig is.
- Op basis van Besluit milieueffectrapportage (bestemmingsplan in kolom 3); Er ontstaat een m.e.r. plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 3 (plannen).
- Op basis van Besluit milieueffectrapportage (bestemmingsplan in kolom 4); Er ontstaat een m.e.r.- (beoordelings)plicht voor die activiteiten en gevallen uit de onderdelen C en D van de bijlage van dit besluit waar het bestemmingsplan genoemd is in kolom 4 (besluiten).

In het Besluit m.e.r. neemt het bestemmingsplan een bijzondere positie in, want het kan namelijk tegelijkertijd opgenomen zijn in zowel kolom 3 als in kolom 4 van het Besluit m.e.r.. Of het bestemmingsplan in deze

gevallen voldoet aan de definitie van het plan uit kolom 3 of aan de definitie van het besluit uit kolom 4 is afhankelijk van de wijze waarop de activiteit in het bestemmingsplan wordt bestemd. Als voor de activiteit eerst √©√©n of meerdere uitwerkings- of wijzigingsplannen moeten worden vastgesteld dan is sprake van 'kaderstellend voor' en voldoet het bestemmingsplan aan de definitie van het plan. Is de activiteit geheel of gedeeltelijk als eindbestemming opgenomen voldoet het aan de definitie van het besluit.

Een belangrijk element in het Besluit m.e.r. is het (in feite) indicatief maken van de gevalsdefinities (de drempelwaarden in kolom 2 in de D-lijst). Dit betekent dat het bevoegd gezag meer moet doen dan onder de oude regelgeving. Kon vroeger worden volstaan met de mededeling in het besluit dat de omvang van de activiteit onder de drempelwaarde lag en dus geen m.e.r. (beoordeling) noodzakelijk was, onder de nu geldende regeling moet een motivering worden gegeven. Voor deze toets wordt de term vormvrije m.e.r. beoordeling gehanteerd.

#### **4.8.2 Situatie plangebied**

#### *4.8.2.1 Artikel 2.8 van de Wet natuurbescherming*

Rondom het plangebied bevinden zich verschillende Natura 2000-gebieden. Het dichtstbijzijnde stikstofgevoelige Natura 2000-gebied betreft 'Biesbosch' en is gelegen op circa 12,4 kilometer afstand. Zoals in paragraaf 4.6.2.1 en bijlage 3 (stikstofonderzoek) van deze toelichting is beschreven is er geen sprake van een stikstofdepositie met significant negatieve effecten heeft op de instandhoudingsdoelstelling van Natura 2000 gebieden. Een passende beoordeling op basis van artikel 2.8 van de Wet natuurbescherming is in het kader van dit bestemmingsplan dan ook niet noodzakelijk. Daarom is geen sprake van een m.e.r.-plicht op basis van artikel 7.2a van de Wet milieubeheer.

#### *4.8.2.2 Drempelwaarden Besluit m.e.r.*

Voor wat betreft het gehele plangebied wordt voorzien in een directe eindbestemmingen waardoor, indien activiteiten worden mogelijk gemaakt die genoemd worden in onderdeel C of D van het Besluit m.e.r. en de daarin opgenomen drempelwaarden overschrijden, sprake is van een m.e.r-beoordelingsplichtig plan. In het voorliggende geval is geen sprake van activiteiten die op grond van onderdeel C van het Besluit milieueffectrapportage m.e.r.-plichtig zijn. Wel kan geoordeeld worden dat er sprake is van een activiteit die is opgenomen in onderdeel D van het Besluit m.e.r., namelijk: *'de aanleg, wijziging of uitbreiding van een stedelijk ontwikkelingsproject.'*

Getoetst dient te worden of sprake is van m.e.r-beoordelingsplicht. Hier is sprake van indien de activiteiten de volgende drempelwaarden uit onderdeel D overschrijden:

- 1. een oppervlakte van 100 hectare of meer,
- 2. een aaneengesloten gebied en 2.000 of meer woningen omvat, of
- 3. een bedrijfsvloeroppervlakte van 200.000 m¬≤ of meer.

De in dit kader relevante vraag die eerst beantwoord dient te worden is, is of met de ontwikkeling van √©√©n woning aan de Rijksstraatweg 165b in Ridderkerk sprake is van een 'stedelijk ontwikkelingsproject' als bedoeld in onderdeel D 11.2 van het Bestluit milieueffectrapportage. Uit jurisprudentie (o.a. ABRvS 18 juli 2018, ECLI:NL:RVS:2018:2414) volgt dat het antwoord op deze vraag afhankelijk is van de concrete omstandigheden van het geval, waarbij onder meer aan de hand van aspecten als de aard en de omvang van de voorziene ontwikkeling moet worden beoordeeld of sprake is van een stedelijk ontwikkelingsproject. Niet relevant is of per saldo aanzienlijke negatieve gevolgen voor het milieu kunnen ontstaan.

Op de schaal van Ridderkerk is qua aard en omvang sprake van een dusdanige kleinschalige ontwikkeling, waarbij het aantal verkeersbewegingen als gevolg van deze ontwikkeling niet onevenredig toeneemt en daarbij voegt de bebouwing zich qua aard en functie in het stedenbouwkundig beeld van de omgeving. Verder is, voor zover in dit kader relevant, sprake van een nieuwe functie die niet leidt tot een aantasting van het woon- en leefklimaat ter plaatse van omliggende woningen of een beperking voor andere functies in de directe omgeving. Gelet op het vorenstaande, wordt geconcludeerd dat er geen sprake is van een stedelijk ontwikkelingsproject als bedoeld in het Besluit m.e.r..

#### **4.8.3 Conclusie**

Dit bestemmingsplan is niet m.e.r.-(beoordelings)plichtig. Tevens zijn geen nadelige milieugevolgen te verwachten als gevolg van de vaststelling van dit bestemmingsplan.

### <span id="page-39-1"></span><span id="page-39-0"></span>**HOOFDSTUK 5 WATERASPECTEN**

### **5.1 Vigerend beleid**

#### **5.1.1 Europees beleid**

De Europese Kaderrichtlijn Water (2000/60/EG) is op 22 december 2000 in werking getreden en is bedoeld om in alle Europese wateren de waterkwaliteit chemisch en ecologisch verder te verbeteren. De Kaderrichtlijn Water omvat regelgeving ter bescherming van het binnenlandse oppervlaktewater, overgangswateren (waaronder estuaria worden verstaan), kustwateren en grondwater. Voor het uitwerken van de doelstellingen worden er op (deel)stroomgebied plannen opgesteld. In deze (deel)stroomgebiedbeheersplannen staan de ambities en maatregelen beschreven voor de verschillende (deel)stroomgebieden. Voornamelijk de ecologische ambities worden op het niveau van de deelstroomgebieden bepaald.

#### **5.1.2 Rijksbeleid**

Het Rijksbeleid op het gebied van het waterbeheer is vastgelegd in het Nationaal Waterplan (NWP) 2016-2021 (vastgesteld 17 december 2015). Het plan geeft op hoofdlijnen de ambities weer van het Rijk ten aanzien van het nationale waterbeleid en het daaraan gerelateerde ruimtelijke beleid. De belangrijkste ambities richten zich op waterveiligheid, zoetwater en waterkwaliteit. Maar ook de Deltabeslissingen en enkele waterafhankelijke thema's als natuur en duurzame energie hebben in het plan een plek gekregen. De doorwerking van de beleidsambities/uitgangspunten naar lagere overheden is geregeld in de Structuurvisie Infrastructuur en Ruimte (2012), het Bestuursakkoord Water (2011) en de Waterwet (2009).

#### **5.1.3 Provinciaal beleid**

Het waterbeleid voor de periode 2016 tot 2021 van de provincie Zuid-Holland bestaat uit de Visie Ruimte en Mobiliteit, het Provinciaal Waterplan 2010 ‚Äì 2015 en de relatie met andere Besluiten, Verordeningen, Agenda's etc. Dit betreft een herziening en geen nieuw beleid, actualisatie zal in samenwerking met betrokken partijen/overheden worden opgepakt.

De ambities uit bovenstaande stukken zijn onder andere: het aangrijpen van de zandige versterking van de Noordzeekust om de regio, ruimtelijk en economisch, te versterken en extra aandacht besteden aan de economische kant van water.

Daarnaast gaat het om betaalbaar waterbeheer waarbij tevens aandacht wordt geschonken aan veiligheid, waterkwaliteit, waterkwantiteit en duurzaamheid. Tevens dient er aandacht te zijn voor het watersysteem als onderdeel van de ruimtelijke inrichting van Nederland. In het beleid zijn maatregelen en kosten opgenomen, waaronder tevens maatregelen uit de Europese Kaderrichtlijn Water.

#### **5.1.4 Beleid waterschap Hollandse Delta**

#### *5.1.4.1 Waterbeheerprogramma 2016-2021*

Vanaf 2016 is er een nieuw waterbeheer programma van kracht. Het programma bestaat uit een statisch en een dynamisch deel. Het statisch deel bevat de doelen die het waterschap wil bereiken, zowel op de lange termijn als voor de planperiode. Het dynamisch deel bevat de maatregelen die nodig zijn om de doelen uit het statisch deel te realiseren.

Het plan bevat doelen en maatregelen voor de thema's Calamiteitenzorg, Water en Ruimte, Waterveiligheid, Voldoende Water, Schoon water en Waterketen. Voor het thema water en ruimte is de nadere uitwerking van de deltabeslissing ruimtelijke adaptatie de belangrijkste ontwikkeling. Hierbij wordt uitgegaan van meerlaagse veiligheid: preventie (laag 1), ruimtelijke inrichting (laag 2) en crisisbeheersing (laag 3). Voor Hollandse Delta

ligt de nadruk op de eerste laag: een overstroming voorkomen door middel van (primaire) waterkeringen. Voor de tweede laag is als doel geformuleerd dat de ruimtelijke inrichting bijdraagt aan het beperken van de gevolgen van een overstroming.

#### *5.1.4.2 Nota toetsingskaders en beleidsregels voor het watersysteem 2014*

In deze nota zijn toetsingskaders en beleidsregels opgenomen die het uitgangspunt vormen voor plantoetsing en vergunningverlening. Relevant voor het bestemmingsplan zijn onder meer de regels over watercompensatie. Dempingen van oppervlaktewaterlichamen moeten volledig gecompenseerd worden door het aanbrengen van een gelijkwaardige vervangende voorziening. Een toename van verhard oppervlak moet worden gecompenseerd door het aanleggen van water met een oppervlakte van 10 % van de verharding. Voor de compensatie voor demping of extra verharding is er sprake van een voorkeursvolgorde:

- 1. nieuw te graven oppervlaktewater in de directe nabijheid van de verhardingstoename;
- 2. nieuw te graven oppervlaktewater binnen hetzelfde peilgebied;
- 3. nieuw te graven oppervlaktewater in het benedenstrooms gelegen peilgebied of een eventueel alternatief.

### <span id="page-40-0"></span>**5.2 Waterparagraaf**

#### **5.2.1 Algemeen**

Zoals in voorgaande paragrafen uiteen is gezet, wordt in het moderne waterbeheer (waterbeheer 21e eeuw) gestreefd naar duurzame, veerkrachtige watersystemen met minimale risico's op wateroverlast of watertekorten. Belangrijk instrument hierbij is de watertoets, die sinds 1 november 2003 in ruimtelijke plannen is verankerd. In de toelichting op ruimtelijke plannen dient een waterparagraaf te worden opgenomen. Hierin wordt verslag gedaan van de wijze waarop rekening is gehouden met de gevolgen van het plan voor de waterhuishoudkundige situatie (watertoets).

Het doel van de watertoets is te garanderen dat waterhuishoudkundige doelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

#### **5.2.2 Watertoetsproces**

Waterschap Hollandse Delta is ge√Ønformeerd over het plan door gebruik te maken van de digitale watertoets. De beantwoording van de vragen heeft er toe geleid dat de zogenoemde 'normale procedure' van de watertoets van toepassing is. Het watertoetsresultaat is als bijlage 6 bij deze toelichting gevoegd.

De uitgangspuntennotitie behorende bij de 'normale procedure' is in de volgende subparagraaf opgenomen. De relevante randvoorwaarden voor dit plan zijn gerangschikt onder acht streefbeelden ingedeeld op basis van de drie waterthema's Veiligheid, Voldoende Water en Schoon Water en het thema Wegen. Hierna worden de relevante randvoorwaarden toegelicht.

#### **5.2.3 Relevante aspecten**

#### *5.2.3.1 Veiligheid*

#### *Streefbeeld*

Hoog water vanuit zee en de rivier vormt een re√´le bedreiging voor de veiligheid op de Hollandse eilanden. Waterkeringen beschermen tegen deze bedreiging. Het waterstap wil de veiligheid ook in de toekomst blijven waarborgen. Door te werken aan veilige, robuuste en duurzame waterkeringen anticipeert het waterschap op sociale ruimtelijke, economische en klimatologische ontwikkelingen.

#### *5.2.3.2 Voldoende water en schoon water*

#### **Wateroverlast**

#### *Streefbeeld*

Een robuust watersysteem dat de effecten van toekomstige klimaatveranderingen en bodemdaling kan opvangen. Zo n systeem kan het water, conform de daarvoor vastgestelde normen en zonder overlast te veroorzaken, verwerken tegen maatschappelijk aanvaardbare kosten.

#### **Goed functionerend watersysteem**

#### *Streefbeeld*

Het watersysteem zorgt in normale situaties voor een goede doorstroming en afwatering in het beheergebied en maakt het realiseren van het (maatschappelijk) Gewenste Grond- en Oppervlaktewater Regime (GGOR) mogelijk. Hollandse Delta streeft er naar dat de feitelijke situatie van het watersysteem overeenkomt met de legger. Op die manier kan het waterschap weloverwogen anticiperen op en reageren in extreme situaties.

#### *Strategie*

Het waterschap beheert het watersysteem en tracht daarbij de aan- en afvoer van water soepel te laten verlopen en ervoor te zorgen dat het water fysisch-chemisch en ecologisch goed van kwaliteit is en er geen problemen ontstaan van wateroverlast of wateronderlast. Een van de taken is het beheer van het oppervlaktewaterpeil. Een goed peilbeheer is een middel om de bovenstaande situatie te faciliteren. De keuze van het oppervlaktewaterpeil en het peilregime wordt in eerste instantie ingegeven door de gebruiksfunctie van het gebied.

Daarnaast wordt er rekening gehouden met andere belangen in het betreffende gebied. Alvorens tot een peilbesluit te komen worden belanghebbende in de gelegenheid gesteld om hun wensen kenbaar te maken. Indien hieraan tegemoet kan worden gekomen zonder het algemeen belang te schaden zal het waterschap de wensen proberen te honoreren. In de afweging spelen een aantal uitgangspunten een rol:

- In zetting gevoelige gebieden streeft het waterschap naar vertragen van de maaivelddaling door het zo hoog mogelijk instellen van het peil.
- Het waterschap probeert zoveel mogelijk om onnodige versnippering van peilgebieden te voorkomen.
- Waar mogelijk en wenselijk streeft het waterschap naar het zoveel mogelijk vasthouden van het gebiedseigen water. Waar mogelijk wordt hiertoe een zo natuurlijk mogelijk flexibel peilregime gehanteerd.
- Het systeem moet robuust genoeg zijn om hevige neerslag binnen het peilgebied te kunnen opvangen alvorens af te wentelen op naburig gebied.
- Voor de oevers langs open water wordt gestreefd naar een onderhoudsvriendelijke inrichting (inclusief bereikbaarheid).

#### *Randvoorwaarden*

Met het oog op ongewenste kwel of inzijging dient de bodemgesteldheid bekeken te worden. In bepaalde situaties kan de goede kwaliteit van kwelwater benut worden.

Bij het ontwikkelen van een nieuw peilbesluit voor nieuw aan te leggen stedelijk gebied gelden enkele randvoorwaarden. Dit zal nog verder worden uitgewerkt.

Bij de peilstelling wordt rekening gehouden met het risico op te hoge of te lage grondwaterstanden. Het in te stellen peil mag geen reden zijn voor problemen met de grondwaterstand.

Er vindt altijd vooraf overleg plaats tussen projectontwikkelaar en waterschap.

Gebieden die al een hoge grondwaterstand hebben moeten voor de nieuwbouw worden opgehoogd en/of gedraineerd worden. In gebieden waar op langere termijn sprake kan zijn van aanzienlijke bodemdaling moeten vooraf maatregelen worden genomen om problemen in de toekomstige situatie te voorkomen.

#### **Anticiperen op watertekort**

#### *Streefbeeld*

Het waterschap wil een robuust watersysteem dat voorbereid is op de effecten van toekomstige klimaatveranderingen. Tot nu toe ligt de nadruk bij klimaatveranderingen met name op meer extreme neerslag en stijging van de zeespiegel. Ook extreem droge periodes zullen echter vaker voor komen. Het robuuste watersysteem dat het waterschap nastreeft moet hier ook op anticiperen.

#### **Goede inrichting/structuurdiversiteit van het watersysteem**

#### *Streefbeeld*

Het waterschap streeft naar goede leef, verblijf- en voortplantingsmogelijkheden voor de aquatische flora en fauna in het beheergebied.

#### **Goede oppervlaktewaterkwaliteit**

#### *Streefbeeld*

Het grond- en oppervlaktewater biedt leef-, verblijf-, en voortplantingsmogelijkheden voor de (aquatische) flora en fauna in het beheergebied. De chemische toestand van deze wateren vormt hier geen belemmering voor.

#### **Goed omgaan met afvalwater**

#### *Streefbeeld*

Menselijke activiteiten hebben een negatief effect op de kwaliteit van het water doordat ze water verontreinigen. Het waterschap zorgt met de behandeling van afvalwater dat zo veel mogelijk van deze effecten teniet worden gedaan.

#### *5.2.3.3 Wegen*

#### *Streefbeeld*

Het waterschap streeft naar een afdoende bereikbaarheid van alle bestemmingen binnen het beheersgebied. Een optimale verkeersveiligheid en een goede doorstroming op de wegen die bij het waterschap in beheer en onderhoud zijn daar bij essentieel.

#### **5.2.4 Toetsing**

#### *Veiligheid en waterkeringen*

Ter bescherming van de binnen het plangebied aanwezige waterkering is de dubbelbestemming 'Waterstaat ‚Äì Waterkering' opgenomen in de regels en op de verbeelding. Daarbij bevindt de locatie zich in de zonering van een waterkering, zie de oranje en groene arcering in onderstaande afbeelding 5.1. Daarom zijn de (ver)bouwactiviteiten, slopen en bouwen, altijd vergunningplichtig. Deze benodigde vergunningen zullen separaat ten tijde van de aanvraag omgevingsvergunning voor bouwen worden aangevraagd bij het

waterschap. Voor de omgevingsvergunning die geco√∂rdineerd wordt met het bestemmingsplan zal contact nodig zijn met het Waterschap. Vanuit dit perspectief wordt het belang van het waterschap geborgd.

*Afbeelding 5.1 Ligging plangebied in de waterkering (Bron: Waterschap)*

#### *Waterkwantiteit*

Het plangebied, en met name de het gebied welke wordt voorzien van een woonbestemming, is op dit moment grotendeels verhard en/of voorzien van bebouwing. Als gevolg van voorgenomen ontwikkeling zal van een toename van de verharding met meer dan 500 m2 geen sprake zijn. Het treffen van compenserende maatregelen wordt niet noodzakelijk geacht.

#### *Afvalwater en riolering*

Conform het 'Gemeentelijk Rioleringsplan' en het vigerend waterschapsbeleid is het voor (grootschalige) nieuwbouw gewenst een gescheiden rioleringsstelsel aan te leggen zodat schoon hemelwater niet bij een rioolzuiveringsinstallatie terecht komt. Afvalwater wordt aangesloten op de bestaande gemeentelijke riolering. Voor hemelwater wordt de volgende voorkeursvolgorde aangehouden:

- hemelwater vasthouden voor benutting,
- (in-) filtratie van afstromend hemelwater,
- afstromend hemelwater afvoeren naar oppervlaktewater,
- afstromend hemelwater afvoeren naar rioolwaterzuiveringsinstallatie.

#### *Watersysteemkwaliteit en ecologie*

Ter voorkoming van diffuse verontreinigingen van water en bodem is het van belang om duurzame, nietuitloogbare materialen te gebruiken, zowel gedurende de bouw- als de gebruiksfase.

#### Reactie Waterschap/waterdeskundige gemeente Ridderkerk

Voor het uitvoeren van betreffend bouwplan is geen watercompensatie vereist. Er zal geen toename van het verhard oppervlak van meer als 500 m¬≤ plaats vinden. Het afvoeren van hemelwater of water van verhard terrein oppervalk dient naar het oppervlaktewater te geschieden. Omdat het Waalboezem een KRW water is mogen geen uitlogende of verontreinigende stoffen in het oppervlaktewater worden gebracht. Hiermee zal met het toepassen van bouwmaterialen rekening moeten worden gehouden.

De geplande woning valt (deels) binnen de beschermingszone van de regionale waterkering (compartimenteringskering, tevens Boezemkade). Daarom zijn de (ver)bouwactiviteiten, slopen en bouwen, altijd vergunningplichtig. Deze benodigde vergunningen zullen separaat ten tijde van de aanvraag omgevingsvergunning voor bouwen worden aangevraagd bij het waterschap. Voor de omgevingsvergunning die geco√∂rdineerd wordt met het bestemmingsplan zal contact nodig zijn met het Waterschap. Vanuit dit perspectief wordt het belang van het waterschap geborgd.

Het Waterschap kan daarom instemmen met voorliggende planvoornemen.

### <span id="page-45-1"></span><span id="page-45-0"></span>**HOOFDSTUK 6 JURIDISCHE ASPECTEN EN PLANVERANTWOORDING**

### **6.1 Inleiding**

In de voorgaande hoofdstukken is ingegaan op het plangebied, het relevante beleid en de milieu- en omgevingsaspecten. De informatie uit deze hoofdstukken is gebruikt om keuzes te maken bij het maken van het juridische deel van het bestemmingsplan: de verbeelding en de regels. In dit hoofdstuk wordt dieper ingegaan op de opzet van dit juridische deel. Daarnaast wordt een verantwoording gegeven van de gemaakte keuzes op de verbeelding en in de regels. Dat betekent dat er wordt aangegeven waarom een bepaalde functie ergens is toegestaan en waarom bepaalde bebouwing daar acceptabel is.

### <span id="page-45-2"></span>**6.2 Opzet van de regels**

#### **6.2.1 Algemeen**

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010. In de ministeri√´le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels zijn onderverdeeld in vier hoofdstukken:

- 1. Inleidende regels (begrippen en wijze van meten);
- 2. Bestemmingsregels;
- 3. Algemene regels;
- 4. Overgangs- en slotregels.

#### **6.2.2 Inleidende regels**

Hoofdstuk 1 bevat de inleidende regels. Deze regels gelden voor het gehele plangebied en bevatten:

- **Begrippen (Artikel 1)**
In dit artikel zijn definities van de in de regels gebruikte begrippen opgenomen. Hiermee is een eenduidige interpretatie van deze begrippen vastgelegd.

#### ‚Ä¢ **Wijze van meten (Artikel 2)**

Dit artikel geeft onder meer bepalingen waar mag worden gebouwd en hoe voorkomende eisen betreffende de maatvoering begrepen moeten worden.

#### **6.2.3 Bestemmingsregels**

Hoofdstuk 2 van de regels bevat de juridische vertaling van de in het plangebied voorkomende bestemmingen. De regels zijn onderverdeeld in o.a.:

- Bestemmingsomschrijving: omschrijving van de activiteiten die zijn toegestaan;
- Bouwregels: eisen waaraan de bebouwing moet voldoen (bebouwingshoogte, bebouwingspercentage, etc.);
- Specifieke gebruiksregels: omschrijving van gebruiksregels en onder welke voorwaarden bepaalde gebruiken zijn toegestaan;
- Afwijkingen van de bouwregels: onder welke voorwaarde mag afgeweken worden van de aangegeven bestemmingen en bouwregels.

#### **6.2.4 Algemene regels**

Hoofdstuk 3 bevat de algemene regels. Deze regels gelden voor het gehele plangebied. Dit hoofdstuk is opgebouwd uit:

- *Anti-dubbeltelregel (Artikel 7)* Deze regel is opgenomen om een ongewenste verdichting van de bebouwing te voorkomen. Deze verdichting kan zich voornamelijk voordoen, indien een perceel of een gedeelte daarvan, meer dan √©√©n keer betrokken wordt bij de berekening van een maximaal bebouwingspercentage.
- *Algemene bouwregels (Artikel 8)*  In dit artikel worden de algemene bouwregels beschreven. Hierin zijn regels opgenomen omtrent de gevallen waarbij bouwgrenzen mogen worden overschreden. Daarnaast zijn hier regels opgenomen omtrent parkeren.
- *Algemene afwijkingsregels (Artikel 9)* In dit artikel worden de algemene afwijkingsregels beschreven. Deze regels maken het mogelijk om op ondergeschikte punten van de regels in het bestemmingsplan af te wijken.
- *Algemene wijzigingsregels (Artikel 10)* In dit artikel worden de algemene wijzigingsregels beschreven. Deze regels maken het mogelijk om op ondergeschikte punten de regels in het bestemmingsplan te wijzigen.
- *Overige regels (Artikel 11)* In dit artikel worden de geldende wettelijke regelingen van toepassing.

#### **6.2.5 Overgangs- en slotregels**

In hoofdstuk 4 van de regels staan de overgangs- en slotregels. In de overgangsregels is aangegeven wat de juridische consequenties zijn van bestaande situaties die in strijd zijn met dit bestemmingsplan. In de slotregel wordt aangegeven hoe het bestemmingsplan wordt genoemd.

### <span id="page-46-0"></span>**6.3 Verantwoording van de regels**

Kenmerk van de Nederlandse ruimtelijke ordeningsregelgeving is dat er uitgegaan wordt van toelatingsplanologie. Een bestemmingsplan geeft aan welke functies waar zijn toegestaan en welke bebouwing mag worden opgericht. Bij het opstellen van dit bestemmingsplan zijn keuzes gemaakt over welke functies waar worden mogelijk gemaakt en is gekeken welke bebouwing stedenbouwkundig toegestaan kan worden.

Het is noodzakelijk dat het bestemmingsplan een compleet inzicht biedt in de bouw- en gebruiksmogelijkheden binnen het betreffende plangebied. Het bestemmingsplan is het juridische toetsingskader dat bindend is voor de burger en overheid en geeft aan wat de gewenste planologische situatie voor het plangebied is.

In deze paragraaf worden de gemaakte keuzes nader onderbouwd. Hierbij zullen de bestemmingen in dezelfde volgorde als in de regels worden behandeld. Wat betreft de wijze van bestemmen en de inhoudelijke regels is aangesloten bij het bestemmingsplan 'Buitengebied' van de gemeente Ridderkerk, bekend met de imro-code: NL.IMRO.0597.BPBuitengebied2013-VG02.

#### **Wonen - 1 (Artikel 3)**

De gronden ter plaatse van de beoogde woning zijn voorzien van de bestemming 'Wonen - 1'. Gronden met de bestemming 'Wonen - 1' zijn bestemd voor het wonen, al dan niet met aan-huis-gebonden beroepen en aanhuis-gebonden bedrijven.

Met de bouwregels is onderscheid gemaakt tussen regels voor hoofdgebouwen, aan- en uitbouwen, bijgebouwen en overkappingen en bouwwerken, geen gebouw zijnde. Hoofdgebouwen en aan- en uitbouwen, bijgebouwen en overkappingen dienen binnen het bouwvlak te worden gebouwd. Ter plaatse van het plangebied is maximaal 1 woning toegestaan.

Tevens is het mogelijk om binnen deze bestemming bouwwerken, geen gebouwen en geen overkappingen zijnde, op te richten. De bebouwingsmogelijkheden zijn gekoppeld aan maximale bouwhoogten, zoals weergegeven in de regels.

Binnen deze regels is een voorwaardelijke verplichting inzake de tuininrichting opgenomen.

#### **Tuin (Artikel 4)**

Gronden met de bestemming 'Tuin' zijn bestemd voor tuinen bij de op de aangrenzende gronden gelegen hoofdgebouwen. Op deze gronden mogen uitsluitend bouwwerken, geen gebouwen zijnde, worden gebouwd. De bouwhoogte van erfafscheidingen bedraagt ten hoogste 1 m, met dien verstande dat de bouwhoogte van erfafscheidingen gelegen achter de voorgevel van bij de tuin behorende hoofdgebouwen maximaal 2 m mag bedragen. De bouwhoogte van bouwwerken, geen gebouwen zijnde, bedraagt ten hoogste 3 m.

#### **Waarde ‚Äì Archeologie 4 (Artikel 5)**

De voor 'Waarde ‚Äì [Archeologie](crosslink#s153#False#False#False#True#Waarde - Archeologie 4) 4' aangewezen gronden zijn behalve de andere daar voorkomende bestemming, mede bestemd voor de bescherming en veiligstelling van archeologische waarden.

#### **Waterstaat - Waterkering (Artikel 6)**

De voor 'Waterstaat - Waterkering' aangewezen gronden zijn - behalve voor de andere aldaar voorkomende bestemming(en) - mede bestemd voor het beheer van waterstaatsdoeleinden in de vorm van dijken, kaden en dijksloten en andere voorzieningen ten behoeve van de waterkering.

### <span id="page-48-0"></span>**HOOFDSTUK 7 ECONOMISCHE UITVOERBAARHEID**

Artikel 6.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval worden de gemeentelijke kosten, op basis van de legesverordening, verhaald op initiatiefnemer. Met initiatiefnemer wordt tevens een planschadeovereenkomst gesloten zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

### <span id="page-49-1"></span><span id="page-49-0"></span>**HOOFDSTUK 8 INSPRAAK, VOOROVERLEG EN ZIENSWIJZEN**

### **8.1 Vooroverleg**

#### **8.1.1 Het Rijk**

In het Besluit algemene regels ruimtelijke ordening (Barro) zijn de nationale belangen die juridische borging vereisen opgenomen. Het Barro is gericht op doorwerking van nationale belangen in gemeentelijke bestemmingsplannen. Geoordeeld wordt dat dit bestemmingsplan geen nationale belangen schaadt. Daarom is afgezien van het voeren van vooroverleg met het Rijk.

#### **8.1.2 Vooroverlegpartners**

Het voorontwerpbestemmingsplan is op 9 juni 2022 toegestuurd aan de volgende overlegpartners:

- 1. Waterschap Hollands Delta
- 2. Veiligheidsregio VRR
- 3. Provincie Zuid-Holland (via e-formulier)

Hieronder zijn de reacties puntsgewijs opgenomen en voorzien van een gemeentelijke beantwoording.

#### 1. Waterschap Holland Delta

a) WSHD geeft aan dat de werken zich bevinden in de kering. Dit houdt in dat er geen objecten in het profiel van vrije ruimte mogen worden geplaatst.

b) De werken bevinden zich ook nabij een KRW-water. Dit houdt in dat er geen zaken mogen worden gedaan die de waterkwaliteit verslechteren zoals het vergroten van een steiger of het plaatsen van een boothuis. Dit zal in het plan duidelijk moeten worden verwoord en mogelijk moeten de plannen hierop worden aangepast.

#### *Beantwoording vooroverlegreactie door gemeente*

a) In het kader van het uitvoeren van de digitale watertoets is er reeds vooroverleg geweest met het Waterschap over dit plan en zijn zij daar beantwoording van de vragen op de hoogte gebracht over de ontwikkelingen. Het waterschap heeft in de vooroverlegreactie een kaart meegestuurd, waarop is te zien hoe de zonering van de waterkering is gelegen. Eveneens is er beleid voor het bouwen in deze waterkeringen bijgevoegd bij de reactie. Deze kaart (waarop het plangebied is aangeduid middels een rode contour) en het beleid zijn overgenomen in de waterparagraaf in hoofdstuk 5 van dit bestemmingsplan.

b) In het bestemmingsplan is de bestaande planologische regeling 1-op-1 overgenomen. De gemeente heeft aan initiatiefnemer doorgegeven dat de plannen de waterkwaliteit niet mogen verslechteren, hierop is door hen het ontwerp voor de buitenruimte aangepast.

#### 2. Veiligheidsregio VRR

De afdeling Risicobeheersing van de VRR brengt in het kader van externe veiligheid advies uit over de verantwoording van het groepsrisico en de mogelijkheden voor hulpverlening en zelfredzaamheid. Zij doet dit middels een analyse van de omgeving waarbij risicobronnen, mogelijke scenario's en hun effecten worden beschouwd.

Met betrekking tot dit plan zijn geen relevante externe veiligheidsaspecten geconstateerd. Wel adviseert de VRR bij ontwikkelingen zorg te dragen voor toereikende bereikbaarheid en bluswatervoorzieningen zodat de hulpdiensten bij een incident adequaat kunnen optreden. De regionaal vastgestelde 'Handleiding advies bluswater en bereikbaarheid VRR' biedt mogelijkheden om daar invulling aan te geven.

#### *Beantwoording vooroverlegreactie door gemeente*

De gemeente neemt deze reactie ter kennisgeving aan en deelt deze met de initiatiefnemer.

#### 3. Provincie Zuid Holland

De provincie heeft per e-mail laten weten dat het ingestuurde voorontwerpbestemmingsplan voor de Rijksstraatweg 165b goed past bij de provinciale richtpunten voor ruimtelijke kwaliteit, en constateert dat het zelfs landschappelijke kwaliteiten toevoegt. De provincie kan dan ook instemmen met dit plan.

*Beantwoording vooroverlegreactie door gemeente*

<span id="page-50-0"></span>De gemeente neemt deze reactie ter kennisgeving aan.

### **8.2 Inspraak**

Conform de gemeentelijke inspraakverordening kan het bestuursorgaan zelf besluiten of inspraak wordt verleend bij de voorbereiding van gemeentelijk beleid. In het kader van voorgenomen ontwikkeling heeft er reeds een gesprek plaatsgevonden met de direct omwonenden naast het plangebied.

### <span id="page-50-1"></span>**8.3 Zienswijzen**

Gedurende de ontwerp-termijn van het bestemmingsplan zijn er een aantal zienswijzen ingediend, deze zijn door de gemeente Ridderkerk beantwoord in de zienswijzennota (bijlage 7).

#### *Nadere beschrijving*

Het ontwerpbestemmingsplan heeft ter inzage gelegen van 14 oktober tot en met 24 november 2022. Gelijktijdig met het ontwerpbestemmingplan lag ook de ontwerp-omgevingsvergunning ter inzage. Hierbij is gebruik gemaakt van de co√∂rdinatieregeling. Tijdens de terinzageleggingstermijn zijn twee zienswijzen ingediend. Deze zijn weergegeven in de zienswijzennota (opgenomen in bijlage 7) en daar beantwoord. Naar aanleiding hiervan is het bestemmingsplan licht gewijzigd.

Naar aanleiding van de zienswijze 1 is het volgende punt aangepast, te weten: het tuininrichtingsplan is aangepast zodat duidelijk is voor welke gronden deze geldt. Naar aanleiding van zienswijze is het volgende punt aangepast: de buitenunit van de warmtepomp is verplaatst naar de andere zijde van de woning.

#### *Ambtelijke wijziging*

De dubbelbestemming voor archeologie ontbrak op de verbeelding en in de regels. Deze dubbelbestemming is toegevoegd.

### <span id="page-51-1"></span><span id="page-51-0"></span>**BIJLAGEN BIJ DE TOELICHTING**

**Bijlage 1 Akoestisch onderzoek wegverkeerslawaai**

### <span id="page-52-0"></span>**Bijlage 2 Verkennend en nader bodemonderzoek**

### <span id="page-53-0"></span>**Bijlage 3 Stikstofonderzoek**

<span id="page-54-0"></span>**Bijlage 4 Quickscan natuurwaardenonderzoek**

### <span id="page-55-0"></span>**Bijlage 5 Archeologische plantoets**

### <span id="page-56-0"></span>**Bijlage 6 Standaard waterparagraaf**

<span id="page-57-0"></span>**Bijlage 7 Nota zienswijzen**