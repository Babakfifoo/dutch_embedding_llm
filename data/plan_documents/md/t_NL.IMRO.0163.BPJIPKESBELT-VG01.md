NL.IMRO.0163\.BPJIPKESBELT\-VG01

![gemeente Hellendoorn](http://www.bugelhajema.nl/template2017/opdrachtgever/gemeente Hellendoorn.jpg)

### Bestemmingsplan Jipkesbelt

gemeente Hellendoorn

Status:vastgesteld

Plantype:bestemmingsplan

IMRO\-idn:NL.IMRO.0163\.BPJIPKESBELT\-VG01

* Regels

* Bijlage bij regels

* Toelichting

* Bijlage bij toelichting

Toelichting

Inhoudsopgave

Hoofdstuk 1 Inleiding

Hoofdstuk 2 Planbeschrijving

2\.1 Huidige situatie

2\.2 Toekomstige situatie

2\.3 Beeldkwaliteit

2\.4 Landschapsplan

Hoofdstuk 3 Beleid

3\.1 Rijksbeleid

3\.2 Provinciaal beleid

3\.3 Gemeentelijk beleid

3\.4 Waterschap Vechtstromen

Hoofdstuk 4 Milieutechnische en ruimtelijke aandachtspunten

4\.1 Milieuzonering

4\.2 Bodemkwaliteit

4\.3 Water

4\.4 Geluid

4\.5 Luchtkwaliteit

4\.6 Externe veiligheid

4\.7 Archeologie en cultuurhistorie

4\.7\.1 Archeologie

4\.7\.2 Cultuurhistorie

4\.8 Ecologie

4\.8\.1 Soortenbescherming

4\.8\.2 Gebiedsbescherming

4\.8\.3 Conclusie

4\.9 Vormvrije m.e.r.\-beoordeling

Hoofdstuk 5 Juridische vormgeving

5\.1 Algemeen

5\.2 Bestemmingen

5\.3 Algemene regels

Hoofdstuk 6 Economische uitvoerbaarheid

Hoofdstuk 7 Maatschappelijke uitvoerbaarheid

Hoofdstuk 1 Inleiding

Aanleiding

Aanleiding voor het opstellen van dit bestemmingsplan is de revitalisering van het landgoed De Eversberg te Nijverdal. Dit landgoed aan de Regge ligt in een kleinschalig groen buitengebied, gelegen tussen het bebouwde gebied van Hellendoorn, Nijverdal en de Kruidenwijk, dat functioneert als een stedelijk uitloopgebied. Door de nabijheid van de kernen en de strategische centrale ligging kent het gebied vele functies, ontwikkelingen en ontwikkelingsmogelijkheden.

Landschap Overijssel heeft circa 15,5 ha van het landgoed in eigendom en zal het landgoed revitaliseren. De opknapbeurt, die reeds in gang is gezet, richt zich:

* op de cultuurhistorische waarden van het landgoed (lanen, paden, waterpartijen, beplantingen, Engelse tuin);

* op de ecologische waarden en potenties;

* op de recreatieve ontsluiting en koppeling aan routes in de omgeving

* (fietssnelweg F35 en wandelstructuur Wierdensestraat);

* de realisatie van een alternatieve ontsluiting voor de bestaande woningen naar aanleiding van het combiplan;

* het creÃ«ren van een sociaal veilig uitloopgebied en speelaanleidingen t.b.v. van omliggende woonwijken.

Centraal op het landgoed worden door initiatiefnemer in nauwe samenwerkingen met de gemeente en Landschap Overijssel twee locaties ontwikkeld, te weten de Evershoeve en Koetshuis. Vanwege de kwetsbare en waardevolle omgeving wordt de hier te realiseren bebouwing van grote ruimtelijke kwaliteit.

Voor de revitalisering van Landgoed De Eversberg is een extra financiÃ«le drager nodig. Naast de ontwikkeling op het landgoed zelf is deze drager gevonden in het mede ontwikkelen van twee bijzondere woningbouwlocaties tussen Hellendoorn, Nijverdal en Hulsen. Deze locaties bieden de mogelijkheid om wonen, natuur en landschap met elkaar te verenigen en in samenhang te ontwikkelen en te versterken. Op de locaties Jipkesbelt en Katenhorst worden respectievelijk Ã©Ã©n en twee exclusieve woningen gerealiseerd. Voor de ontwikkeling van de drie locaties zijn afzonderlijke bestemmingsplannen opgesteld.

Het voorliggende bestemmingsplan heeft betrekking op de locatie Jipkesbelt.

Vigerend bestemmingsplan

Voor het plangebied is het bestemmingsplan Duivecate\-Reggedal (2011\) van kracht. Het plangebied heeft de bestemmingen Agrarisch met waarden en Natuur.

Leeswijzer

In het volgende hoofdstuk worden de huidige en de nieuwe situatie in het plangebied beschreven. In hoofdstuk 3 wordt het relevante beleid van het rijk, de provincie Overijssel en de gemeente Hellendoorn behandeld. In hoofdstuk 4 komen de milieutechnische en ruimtelijke aandachtspunten aan de orde. In de daarna volgende hoofdstukken wordt achtereenvolgens ingegaan op de juridische vormgeving en de economische uitvoerbaarheid van het plan. Ten slotte komt in hoofdstuk 7 de maatschappelijke uitvoerbaarheid aan bod.

Hoofdstuk 2 Planbeschrijving

2\.1 Huidige situatie

De locatie Jipkesbelt ligt verscholen tussen de Regge en Hulsen. Het gebied is ontstaan onder invloed van de buitenplaatsen Duivecate en Eversberg. Vanwege de bijna parkachtige uitstraling wordt het gebied niet tot het buitengebied gerekend maar valt het te karakteriseren als binnenstedelijk groengebied. Het gebied bevat verspreide, soms enigszins geclusterde bebouwing met een woon\-, agrarische of recreatieve functie. Ten zuiden van het plangebied liggen volkstuinen.

Het gebied wordt gekenmerkt door de afwisseling van bosgebieden en open plekken, in samenhang met het stroomgebied van de Regge. Hierdoor ontstaat in bepaalde delen een besloten beeld.

Belangrijk structuurbepalend element is de Regge met de aanliggende lage riviergronden. Deze gronden zijn onderdeel de herinrichtingsplannen (zie ook hoofdstuk 3\.4\), waarin ruimte voor de rivier in samenhang met versterking van de ecologische verbindingszone een bepalende rol speelt.

Het plangebied loopt in westelijke richting geleidelijk af richting de Regge en wordt aan alle zijden door dichte houtwallen ingesloten. De Regge is niet zichtbaar vanwege een dichte bosschage. Achter deze bosschage ligt een poel verscholen. Het hoogste deel van het plangebied ligt aan de oostzijde, waar de onverharde Jipkesbeltweg loopt. Deze weg wordt begeleid door grote eiken.

De bebouwing in het gebied is op enkele plekken in de rooilijn geplaatst, maar over het algemeen is hier geen sprake van. De gebouwen staan op ruime afstand van de weg en zijn er vaak niet duidelijk op georiÃ«nteerd.

2\.2 Toekomstige situatie

Het plangebied bestaat uit een woonkavel met een oppervlakte van circa 3\.000Â m2 gecombineerd met 7\.000 m2 natuurontwikkeling. Op grond van dit bestemmingsplan kan een woning worden opgericht met een inhoud van ten hoogste 1\.500 m3\. De gronden voor natuurontwikkeling zullen onder andere worden begraasd op grond van het beheerplan van het Reggeherstelproject Jipkesbelt.

Voor de ontwikkeling van het plangebied is door Harmonische Architectuur een schetsontwerp opgesteld. Dit ontwerp is gebaseerd op de gebiedskenmerken en welstandscriteria zoals opgenomen de Welstandsnota 2012 maar stelt ook zijn eigen standaard.

Met het begrip âlandgoedwoningâ als uitgangspunt is gezocht naar markant bouwvolume. In samenhang met de landschapsversterking en natuurontwikkeling wordt met de realisatie van de woning getracht het gebied de Jipkesbelt een eigen gezicht en importantie gegeven.

![[image]](i_NL.IMRO.0163.BPJIPKESBELT-VG01_402000.png "i_NL.IMRO.0163.BPJIPKESBELT-VG01_402000.png")

Gevelbeeld van het schetsontwerp (bron: Harmonische Architectuur)

Aan de westzijde van het plangebied loopt een recreatieve route over het schouwpad langs de Regge. In het noordelijke gedeelte van het plangebied is een voetpad voorzien met als doel natuurbeleving en uitzicht over de aanliggende weidegronden. Dit struinpad biedt extra mogelijkheden voor omwonenden en recreanten om van de Jipkesbeltweg naar het schouwpad langs de Regge te wandelen.

In het kader van de versterking van het natuurontwikkelingsgebied Jipkesbelt, wordt binnen het plangebied circa 70 are natuurinrichting ten behoeve van het NNN meegenomen.

2\.3 Beeldkwaliteit

Voor deze ontwikkellocatie gelden de volgende criteria voor beeldkwaliteit van de bebouwing:

Situering:

* Aansluiten bij de gebiedseigen kenmerken

Hoofdvorm:

* Eenvoudige hoofdvorm met traditionele kapvorm voor woningen en boerderijen

* Eenvoudige hoofdvorm bijgebouwen

Aanzichten:

* Traditionele compositie

* Baksteen en dakpannen in kleur overeenkomstig de omliggende bebouwing

* Donkere kleuren voor bijgebouwen

* Geen glimmende materialen voor grote vlakken toepassen

* Bescheiden detaillering

2\.4 Landschapsplan

Omdat de (her)ontwikkellocaties zulke bijzondere plekken zijn, vraagt de planvorming om een zorgvuldige integratie van plannen en bestaand landschap. Derhalve zijn naast een beeldkwaliteitsplan ook landschappelijke randvoorwaarden van toepassing. Deze voorwaarden zijn opgenomen in het rapport Beeldkwaliteitsplannen Landschap Voor (her)ontwikkellocaties Evershoeve, Koetshuis, Jipkesbelt en Katenhorst, Landschap Overijssel, november 2015\. Voor een uitgebreide beschrijving van de landschapsplannen wordt verwezen naar het bijgevoegde rapport. In het onderstaande zijn de beeldkwaliteitseisen voor het landschap weergegeven:

* de kavel ligt als een kamer in het landschap. De toegang is deels verscholen achter de bestaande groene wal. Aan de noord\- en zuidzijde begrenzen brede struweelsingels het kavel.

* noordelijke singel brede zoom en mantel (minimaal 8 m)

* zoveel mogelijk \- behoudens mogelijk enkele doorzichten \- de bestaande singels handhaven

* bebouwing centraal op het kavel

* bebouwing minimaal 20 meter uit de oostelijke kavelgrens (bij Jipkesbelt\-weg) en minimaal 10 meter uit de noordelijke en zuidelijke kavelgrens

* opslag rondom poelen verwijderen

* flauwe gradiÃ«nt maken van poel naar maaiveld

* recreatief voetpad over het aangrenzende kavel, aansluitend op het schouwpad langs de Regge

* gebruik van inheemse en bij de plek passende beplanting

Hoofdstuk 3 Beleid

3\.1 Rijksbeleid

De Structuurvisie Infrastructuur en Ruimte (SVIR) geeft een totaalbeeld van het ruimtelijk en mobiliteitsbeleid op rijksniveau en is de 'kapstok' voor bestaand en nieuw rijksbeleid met ruimtelijke consequenties. De SVIR vervangt de Nota Ruimte, de Structuurvisie Randstad 2040, de Nota Mobiliteit, de MobiliteitsAanpak en de Structuurvisie voor de Snelwegomgeving. Tevens vervangt het de ruimtelijke doelen en uitspraken in de volgende documenten: PKB Tweede structuurschema Militaire terreinen, de agenda landschap, de agenda Vitaal Platteland en Pieken in de Delta.

In de SVIR schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Het ruimtelijke\- en mobiliteitsbeleid wordt meer aan provincies en gemeenten overgelaten. Hieronder valt bijvoorbeeld het landschapsbeleid. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid. Tot 2028 heeft het kabinet in de SVIR drie Rijksdoelen geformuleerd:

* de concurrentiekracht vergroten door de ruimtelijk\-economische structuur van Nederland te versterken. Dit betekent bijvoorbeeld een aantrekkelijk (internationaal) vestigingsklimaat;

* de bereikbaarheid verbeteren;

* zorgen voor een leefbare en veilige omgeving met unieke natuurlijke en cultuurhistorische waarden.

De provincies en gemeenten krijgen in het nieuwe ruimtelijke\- en mobiliteitsbeleid meer bevoegdheden. Bijvoorbeeld op het gebied van landschappen, verstedelijking en het behoud van groene ruimte. Provincies en gemeenten zijn volgens het kabinet beter op de hoogte van de situatie in de regio en de vraag van bewoners, bedrijven en organisaties. Daardoor kunnen zij beter afwegen wat er in een gebied moet gebeuren.

In het Besluit algemene regels ruimtelijke ordening (Barro) zijn regels opgenomen om het beleid uit de SVIR te verwezenlijken. Voor onderhavig project zijn de onderstaande beleidsregels relevant.

Ladder voor duurzame verstedelijking

Om zorgvuldig ruimtegebruik te stimuleren hanteert het rijk een ladder voor

duurzame verstedelijking:

1. beoordelen of de beoogde ontwikkeling voorziet in een regionale vraag;

2. beoorde

en of deze vraag ook binnen bestaand bebouwd gebied gerealiseerd kan worden;

3. en een beoordeling of \- indien het voorgaande niet het geval is \- de locatie buiten bestaande bebouwd gebied wel multimodaal is of kan worden ontsloten.

De Ladder voor duurzame verstedelijking, ook bekend als SER\-ladder, is verankerd in het provinciaal beleid. Voor de afweging wordt verwezen naar hoofdstuk 3\.2\.

Toetsing rijksbeleid

Er zijn geen rijksbelangen gemoeid met onderhavig bestemmingsplan.

3\.2 Provinciaal beleid

Het provinciaal beleid is verwoord in tal van plannen. Het belangrijkste plan betreft de Omgevingsvisie Overijssel 2009 en de daarbij behorende Omgevingsverordening Overijssel 2009\.

Omgevingsvisie en Omgevingsverordening Overijssel

In de Omgevingsvisie en \-verordening Overijssel (geactualiseerde versie van 3 juli 2013\) heeft de provincie haar visie, beleidskeuzes en uitvoeringsstrategie ten aanzien van het ruimtelijk\-fysieke domein verwoord. De ambitie voor Overijssel is "om een vitale samenleving tot ontplooiing te laten komen in een mooi en vitaal landschap. Een samenleving waarin alle Overijsselaars zich thuis voelen en participeren. Met bloeiende steden en dorpen als motoren voor cultuur en werkgelegenheid, ingebed in een landschap waarin wonen, natuur, landbouw en water elkaar versterken."

Het plangebied ligt op een locatie die in de omgevingsvisie behoort tot de zogenaamde âgroene omgevingâ. Voor de groene omgeving worden in de omgevingsvisie de volgende drie ontwikkelingsperspectieven aangegeven:

1. Zone Ondernemen met natuur en water

Het samenhangend netwerk van gebieden met natuurkwaliteit, water en landschappelijke kwaliteit. Deze zone bestaat uit het Natuurnetwerk Nederland (NNN, voorheen Ecologische Hoofdstructuur), de gebieden waar water de bepalende functie is (het watersysteem van brongebieden tot hoofdsysteem) en (landbouw)gebieden waar ruimte is voor ontwikkeling van economische dragers. De toepassing van de Kwaliteitsimpuls Groene Omgeving richt zich in het gebied buiten het NNN op beheer en versterking van de kwaliteit van natuur, water en landschap.

2. Buitengebied accent productie

Gebieden voor landbouw die bijdragen aan de kwaliteit van de grote open cultuurlandschappen en gebieden waar plek is voor intensieve veehouderij (landbouwontwikkelingsgebieden).

3. Buitengebied accent veelzijdige gebruiksruimte

Gebieden voor gespecialiseerde landbouw en mengvormen van landbouw met andere functies (recreatie\-zorg, natuur, water) en bijzondere woon\-, werk\- en recreatiemilieus die de karakteristieke gevarieerde opbouw van de cultuurlandschappen in deze gebieden versterken.

Kwaliteitsimpuls Groene omgeving

De provincie Overijssel heeft in haar omgevingsvisie vastgelegd dat elke ontwikkeling in het landelijk gebied moet bijdragen aan de ruimtelijke kwaliteit. De provincie wil ontwikkelingen in de groene omgeving samen laten gaan met een impuls in kwaliteit. Daarom is de 'Kwaliteitsimpuls Groene omgeving' ontwikkeld als een eenduidige bundeling van diverse regelingen als rood voor rood, rood voor groen, vab's, landgoederen, et cetera. Deze regelingen blijven daarin overigens wel herkenbaar. Er is daarbij een werkwijze ontwikkeld om de principes van ontwikkelingsplanologie toepasbaar te maken voor sociaal\-economische ontwikkelingen in de groene omgeving van Overijssel. De basis ligt in de principes van zuinig en zorgvuldig ruimtegebruik, de ontwikkelingsperspectieven en 'Catalogus Gebiedskenmerken'.

Ontwikkelingen in de groene omgeving worden dan ook als volgt benaderd. Er wordt ruimte voor sociaal\-economische ontwikkelingen geboden als deze ontwikkeling vanuit zuinig en zorgvuldig ruimtegebruik verantwoord is, in het ontwikkelingsperspectief ter plekke past en volgens de 'Catalogus Gebiedskenmerken' wordt uitgevoerd. Aan de geboden ontwikkelruimte worden dus voorwaarden verbonden om ruimtelijke kwaliteit te handhaven, dan wel in voorkomende gevallen de gewenste ruimtelijke kwaliteit te kunnen realiseren. Het gaat hierbij in alle gevallen in ieder geval om een goede ruimtelijke inpassing van de ontwikkeling. Op deze manier wordt aantasting van de omgevingskwaliteit en een verlies aan ecologisch en landschappelijk kapitaal als gevolg van de nieuwe ontwikkeling voorkomen dan wel in voldoende mate gecompenseerd.

Uitvoeringsmodel

De hiervoor geschetste stappen zijn in de Omgevingsvisie in een uitvoeringsmodel gevat. Dit model is gebaseerd op drie niveaus:

1. generieke beleidskeuzes;

2. ontwikkelperspectieven;

3. gebiedskenmerken.

In het navolgende worden deze drie stappen besproken voor het voorliggend planvoornemen.

1. Generieke beleidskeuzes

De generieke beleidskeuzes zijn keuzes die bepalend zijn voor de vraag of de ontwikkelingen nodig, dan wel mogelijk zijn. Hieraan ten grondslag ligt de ladder voor duurzame verstedelijking (zie hoofdstuk 3\.1\). Deze ladder kent drie treden, waarbij op elke trede het initiatief wordt gewogen. De eerste trede stelt de vraag of er een regionale behoefte is aan de verstedelijkingsopgave. De tweede trede gaat in op de vraag of aan deze behoefte niet kan worden voldaan binnen bestaand bebouwd gebied en de laatste trede vraagt, als er buiten bestaand stedelijk gebied wordt gebouwd, of de locatie multimodaal ontsloten kan worden.

Actuele jurisprudentie maakt duidelijk dat de realisatie van een beperkt aantal woningen (circa 8\) niet is aan te merken als een stedelijke ontwikkeling zoals bedoeld in de ladder voor duurzame verstedelijking. Voorliggend plan voorziet in de realisatie van maximaal 1 woning en behoefte aldus geen motivering op grond van de ladder voor duurzame verstedelijking.

Omdat de ontwikkelingslocatie Jipkesbelt onderdeel is van een grotere ontwikkeling is de uitspraak 201405299/1/R3 Gemeente Hilvarenbeek, bestemmingsplan "Landgoed De Utrecht" van belang. In deze uitspraak oordeelt de Raad van State dat de realisatie van in totaal 14 woningen op vier locaties, die tezamen voorzien in nieuwe economische dragers voor het duurzaam exploiteren en in stand houden van een landgoed, vanwege de onderlinge afstand niet kunnen worden aangemerkt als Ã©Ã©n woningbouwlocatie als bedoeld in de ladder voor duurzame verstedelijking.

Omdat een bestemmingsplan wel in overeenstemming dient te zijn met een goede ruimtelijke ordening, is in het navolgende een motivering opgenomen voor de behoefte en inpassing van het plan.

De woningen maken onderdeel uit van een grotere opgave op het gebied van water, natuur en recreatie. De woningbouw vormt daarvoor een belangrijke financiÃ«le drager. Door te kiezen voor zeer bijzondere woonlocaties, waarop exclusieve woningen worden ontwikkeld, verwacht de gemeente dat ook geÃ¯nteresseerden van buiten de regio zich aangetrokken zullen voelen.

Afgewogen is of het initiatief niet binnen de bestaande bebouwde kom een plek kan krijgen. Voor de herontwikkeling van het landgoed De Eversberg is een financiÃ«le drager nodig. Deze drager is gevonden in het mede ontwikkelen van twee bijzondere woningbouwlocaties tussen Hellendoorn, Nijverdal en Hulsen (naast de ontwikkelingsmogelijkheden op het landgoed zelf).

De woningbouw maakt deel uit van een grotere gebiedsopgave waarbij noodzakelijke opgaven ten aanzien van waterberging, ecologisch herstel en verbetering en recreatieve verbindingen in en rond het Reggedal (deels) worden bekostigd. Om voldoende verdienkapitaal te kunnen genereren en om een directe (ruimtelijke) relatie te kunnen houden tussen de gebiedsopgave en de woningbouw, zijn de locaties Jipkesbelt, Katenhorst en Eversberg aangewezen, waarbij Katenhorst en Eversberg in een (recent) verleden ook bebouwd zijn geweest. Binnen de bebouwde kom zijn vergelijkbare locaties met dezelfde potentie en opgave niet te vinden.

De locaties bieden de mogelijkheid om wonen, natuur en landschap nog beter met elkaar te verenigen en in samenhang te ontwikkelen en te versterken. Op de locaties Jipkesbelt en Katenhorst worden maximaal drie exclusieve wonin\-gen gerealiseerd, waarbij de bijbehorende erfinrichting een bijdrage zal leve\-ren aan de verdere versterking van de omliggende (recent uitgevoerde) Reg\-gedalherstelprojecten.

De ontwikkelingen op landgoed De Eversberg vormen de vervanging van bestaande bebouwing. Het tot voor kort bebouwde terrein (het hart van het vroegere landgoed) wordt opnieuw ontwikkeld met woningen, op de locatie Koetshuis gecombineerd met lichte aanverwante bedrijvigheid waarvoor binnen het bestaande gebied vrijwel geen ruimte is.

Vanuit de herontwikkeling van de bebouwing wordt ook het landgoed opgewaardeerd. De landschappelijke structuur, die nu deels is verwaarloosd, biedt voldoende mogelijkheden voor herstel en vernieuwing in combinatie en relatie met de nieuw te realiseren bebouwing. Met het herstel en de aanleg van nieuwe routes is al een begin gemaakt bij de reconstructie van het landgoed. Hierdoor kan het landgoed, dat inmiddels ingeklemd ligt tussen woningen, bedrijventerrein en combiplan een fraaie landelijke enclave blijven en een uitloopgebied vormen voor de inwoners van Hulsen/Kruidenwijk en Nijverdal.

Elk van de locaties ligt aan of maakt onderdeel uit van de weginfrastructuur in het buitengebied van de gemeente Hellendoorn. Voor de locaties Eversberg en Jipkesbelt gaat het daarbij om binnenstedelijk buitengebied. De recente upgrading van de openbare infrastructuur op Landgoed De Eversberg is overigens bekostigd vanuit het onderhavige revitalisatie\-project. Daarmee zijn de locaties, net als alle andere erven in het buitengebied goed bereikbaar met auto en fiets. Landgoed De Eversberg is bovendien een knooppunt van wandel\-fietsstructuren, zowel recreatief als woon\-werkgerelateerd.

Gelet op de beperkt te realiseren bebouwing is de bereikbaarheid van de woningen voldoende gewaarborgd.

2. Ontwikkelperspectieven

De provincie Overijssel heeft in de omgevingsvisie vastgelegd welke ontwikkelperspectieven zij ziet voor haar grondgebied. In het navolgende wordt daarop ingegaan.

Jipkesbelt ligt in het buitengebied waar wordt ingezet op functiemenging van landbouw, landschap, natuur, cultuurhistorie, recreatie, wonen en vormen van bedrijvigheid. Hier is de inzet om ontwikkelingsmogelijkheden te gebruiken voor een verdere verbinding en versterking van cultuurhistorische, landschappelijke en natuurlijke elementen.

Op de woonlocatie is ook een aanduiding gegeven voor ondernemen met natuur en water (buiten het NNN). De realisatie van een woning in combinatie met natuurontwikkeling past op deze plek binnen de provinciale ambities. Zeker omdat in samenhang met de woningbouwlocatie het noordelijke deel (ca. 3\.000 m2) en het westelijke deel (circa 3\.000 m2) van het plangebied zal worden ingericht als natuur, inclusief een struinroute. Dit gebied dat als half natuurlijk grasland wordt ingericht, zal worden meegenomen in het (graas)beheer dat nu al door Landschap Overijssel wordt uitgevoerd voor het Reggedal ter hoogte van Jipkesbelt.

![[image]](i_NL.IMRO.0163.BPJIPKESBELT-VG01_402001.jpg "i_NL.IMRO.0163.BPJIPKESBELT-VG01_402001.jpg")

Gecombineerde kaart ontwikkelingsperspectieven omgevingsvisie \& begrenzing NNN : de woonlocatie Jipkesbelt ligt in de zone Ondernemen met Natuur en Water (buiten het NNN) (licht groen met arcering). Het noordelijk deel behoort tot het NNN en is aangeduid ânieuw te realiseren natuurâ (groen)

3. Gebiedskenmerken

De provincie Overijssel vindt het van groot belang dat nieuwe ontwikkelingen ook een bijdrage leveren aan de ruimtelijke kwaliteit van de omgeving. Deze ruimtelijke kwaliteit wil de provincie realiseren door nieuwe ontwikkelingen te laten anticiperen op en voortbouwen aan de ruimtelijke kenmerken van het landschap. Deze ruimtelijke kenmerken zijn uiteengelegd in vier lagen:

1. Laag van de natuurlijke ondergrond: de bodem, de ondergrond die uit abiotische processen is ontstaan en de basis heeft gelegd voor het menselijk handelen.

2. Laag van het agrarisch cultuurlandschap: het gebruikerslandschap met alle sporen van ingrijpen van de mens in de natuurlijke ondergrond en het (voor de landbouw) in cultuur brengen daarvan.

3. Stedelijke laag: laag waarin de sociale en fysieke dynamiek van de stedelijke functies en het ordenende netwerk van wegen, paden, spoorwegen en kanalen zichtbaar wordt

4. Lust\- en leisurelaag: de laag die zorgt voor beleving, betekenis en identiteit van Overijssel, door voort te bouwen op de onderliggende lagen, maar ook eigen kenmerken toevoegt als landgoederen, recreatieparken en recreatieve routes.

Voor Jipkesbelt gelden de volgende ruimtelijke kenmerken:

* Laag van de natuurlijke ondergrond: beekdal en natte laagtes;

* Laag van het agrarisch cultuurlandschap: oude hoevenlandschap;

* Stedelijke laag: niet van toepassing;

* Lust\- en leisurelaag: recreatieve route langs Regge en lijn dorpsfront aan overzijde Jipkesbeltweg.

Jipkesbelt ligt aan de rand van de Regge, op de overgang naar de dekzandruggen. Op de gebiedskenmerken maakt het plangebied dan ook deel uit van de beekdalen en natte laagtes en het bij de dekzandruggen horende oude hoevenlandschap.

In de gebiedskenmerken is vastgelegd dat als ontwikkelingen plaatsvinden in of in de directe nabijheid van beekdalen en natte laagtes, deze dienen bij te dragen aan extra ruimte voor de dynamiek van het stromende water en het vasthouden van water, aan versterking van de samenhang in het beeksysteem en aan vergroting van de zichtbaarheid, bereikbaarheid en beleefbaarheid van het water. Dit zijn uitgangspunten bij (her)inrichting.

Kenmerkend voor het gebied zijn de verspreid liggende erven (al dan niet met eenmansessen) met hun fraaie erfbeplantingen en duidelijke verweving met het omliggende landschap. Nieuwe ontwikkelingen moeten op dit beeld verder bouwen. In de ontwikkeling van de locatie wordt ingezet op versterking van dit beeld door bebouwing, hoogteaccenten, routes en beplanting in onderlinge samenhang te ontwikkelen en een logische verankering in de landschappelijke omgeving te bewerkstelligen. De recreatieve struinroute langs de Regge blijft in stand en wordt even noordelijk van de locatie versterkt met een bypass naar de Jipkesbeltweg en wordt voorzien van pluksgewijs struweel.

De ambitie is om dergelijke plekken te behouden, benadrukken en verder te ontwikkelen, door het creÃ«ren van belvedÃ¨res, landmarks en hoogwaardige architectuur. Met de inrichting van Jipkesbelt wordt hier op ingespeeld. De woning krijgt een hoogwaardige vormgeving en in de erfopzet wordt ingespeeld op de ligging aan de rand van de Regge. Het erf kent een overgang van voortuin naar achtertuin en een natuurtuin als overgang naar het natuurontwikkelingsgebied. De natuurtuin draagt in de groei\- en bloeiperiode bij aan het functioneren van de nabij gelegen bijenstal. De bestaande houtsingels rond het erf worden gehandhaafd en versterkt, waarbij op enkele plekken een doorzicht wordt gemaakt van huis naar Regge (en omgekeerd) en noordwestelijk naar het beekdal (omgeving van Kostee\- en Reggeweg), waardoor ook de contouren van de bebouwing vanaf de Regge beleefbaar worden. De grote bomen bij de toegang van het erf en het vitale deel van de onderbeplanting blijven gehandhaafd en krijgen de bestemming Groen \- Landschapswaarden.

![[image]](i_NL.IMRO.0163.BPJIPKESBELT-VG01_402002.png "i_NL.IMRO.0163.BPJIPKESBELT-VG01_402002.png")

Voorstel opzet Jipkesbelt met ten noorden het als natuur te ontwikkelen perceel inclusief struinroute (bron: Beeldkwaliteitsplannen Landschap (Voor (her)ontwikkellocaties Evershoeve, Koetshuis, Jipkesbelt en Katenhorst), Landschap Overijssel)

Toetsing provinciaal beleid

In het voorstaande is onderbouwd dat de voorgenomen ontwikkeling bijdraagt aan de ruimtelijke kwaliteit van de groene omgeving. In deze onderbouwing is het uitvoeringsmodel, zoals opgenomen in de Omgevingsvisie, toegepast.

Het bestemmingsplan is in overeenstemming met het provinciaal beleid.

3\.3 Gemeentelijk beleid

Omgevingsvisie

De gemeente Hellendoorn heeft op 20 februari 2014 de Omgevingsvisie Hellendoorn Natuurlijk Avontuurlijk vastgesteld. Deze omgevingsvisie bevat een brede visie op de toekomst en vormt het kader van alle ruimtelijke ontwikkelingen.

In 2012 is integraal een inventarisatiedocument voorbereid: "Hoofdlijnen van beleid in Hellendoornâ. In de eerste helft van 2013 zijn op interactieve wijze workshops gehouden met onder andere organisatie, ondernemers, instanties, dorpsbelangen en tot slot met de gemeenteraad. Hierin hebben de deelnemers de prioriteiten, belangen, gezamenlijke doelen en kansen proberen te destilleren. Vervolgens is de output vertaald naar de nieuwe omgevingsvisie. De visie is opgebouwd in 3 lagen, namelijk identiteit, context en kernvisie.

De omgevingsvisie kent tot slot een uitvoeringsschema waarin de kernacties en projecten voor de komende twee Ã  drie jaar in beeld worden gebracht.

Het plangebied is gelegen in het identiteitsgebied âBeleef de Reggeâ. De rivier de Regge scheidt twee werelden: het gebied ten westen van de rivier waar de natuur domineert tegenover het gebied ten oosten van de rivier waar de agra\-rische functie domineert. Het gebied langs de Regge is een overgangsgebied, waar ontwikkelingen worden gestimuleerd als daarbij de identiteit wordt geÃ¯n\-tegreerd. De Regge is in de loop der jaren voor een groot deel genormaliseerd (rechtgetrokken) en gekanaliseerd (rechthoekig profiel). Hierdoor had het Reggedal een groot deel van zijn natuurlijke veerkracht verloren. Samen met het waterschap, Landschap Overijssel en de provincie werkt de gemeente aan projecten waarin voor delen van het Reggedal op basis van een blauw\-groene (water\- en natuurontwikkeling) inrichtingsvisie het oude meanderen wordt teruggebracht. Ook bij nieuwe ontwikkelingen kan deze meandering nog meer worden versterkt of beleefbaar worden gemaakt.

Menselijke activiteiten vonden lang geleden al langs de rivier de Regge plaats. De Schuilenburg (uit 1339\) was een machtige havezate direct aan de Regge bij de verbindingsweg van Zwolle naar Almelo (de Twentsche Weg). Dit terrein is hersteld en heeft nu een aan de cultuurhistorisch gekoppelde recreatieve bestemming. En uiteraard is de textielindustrie op de kruising van de Regge en de Rijksweg 35 ontstaan. De aanwezigheid van de textielindustrie in Nijverdal heeft een belangrijke stempel gedrukt op het dorp en de omgeving ervan. (Spoor)wegen zijn mede vanwege de textielindustrie aangelegd. Op het Ten Cate\-terrein in Nijverdal staan nog gebouwen waarvan een aantal als cultuurhistorisch erfgoed is aangewezen.

Ontwikkelingen worden in het identiteitsgebied âBeleef de Reggeâ, waar van oorsprong al tal van activiteiten plaatsvonden, gestimuleerd. Beleefbaarheid van de Regge kan op verschillende manieren tot stand komen (denk aan avon\-tuurlijke waterrecreatie, avontuurlijke verblijven langs de Regge). Daarbij zal naast de beleefbaarheid van de Regge, ook oog moeten zijn voor het cultuur\-historisch erfgoed. Het cultuurhistorisch erfgoed kan worden benut voor ver\-sterking van het imago en de identiteit.

Woonvisie gemeente Hellendoorn 2012

In de woonvisie 2012 (vastgesteld op 3 juli 2012\) schetst de gemeente een beeld van de actuele woningmarktsituatie de gemeente en haar visie op het wonen tot 2020\. Tegen de achtergrond van de woningmarktontwikkelingen in de afgelopen jaren constateert de gemeente dat de hoofdlijnen van het in 2003 uitgestippelde beleid gericht op kwaliteitstoevoeging en wijkgerichte aanpak nog steeds actueel zijn. Wel noopt de actuele financiÃ«le crisis en de demografische ontwikkeling tot bijstelling van woningbouwambities. Anderzijds vraagt de vergrijzing om extra inzet op het terrein van wonen, welzijn en zorg.

Het woningbouwprogramma is dynamisch en bestaat uit initiatieven vanuit de gemeente, woningstichting, particulieren en ontwikkelaars/bouwers. De gemeente kan besluiten om in specifieke gevallen en onder voorwaarden af te wijken van het woningbouwprogramma en nieuwe initiatieven toe te staan. Voorwaarde vanuit de provincie Overijssel is echter dat wanneer nieuwe initiatieven worden toegestaan andere plannen uit het woningbouwprogramma moeten worden geschrapt.

Het woningbouwprogramma wordt voortdurend gemonitord en waar mogelijk afgestemd op actuele inzichten in de woningbehoefte en de uitgangspunten van deze woonvisie. De potentiÃ«le plancapaciteit voor uitbreiding van de woningvoorraad in de periode 2010\-2019 is teruggebracht tot 825 woningen. Er wordt voor deze periode uitgegaan van een uitbreidingsbehoefte van circa 660 woningen en de met de provincie overeengekomen 30% extra plancapaciteit om voldoende flexibiliteit te hebben in de planontwikkeling.

Een toevoeging van in totaal 5 woningen past binnen de netto plancapaciteit tot 2020 zoals opgenomen in de âWoonvisie gemeente Hellendoorn 2012â. EÃ©n woning is in de planvorming toegevoegd, omdat er mede op aandringen van omwonenden is afgestapt van het oorspronkelijke idee van bedrijfsmatige bebouwing op locatie de Evershoeve. De ontwikkeling is in de loop van de tijd afgeschaald naar de bouw van twee reguliere woningen in plaats van het aanvankelijk beoogde gebouw van ca. 2\.000 mÂ², dit mede in relatie tot de eerder genoemde economische ontwikkelingen van de afgelopen 5 jaar en het gewenste landschapsbeeld.

Landschapsbeleidsplan 2000

De gemeente Hellendoorn streeft in haar landschapsbeleidsplan naar behoud, herstel, waar mogelijk versterking en waar nodig vernieuwing van de land\-schappelijke kwaliteiten van het buitengebied. Dit dient te worden afgestemd op de bestaande en te verwachten functies in het buitengebied. De volgende algemene uitgangspunten zijn hierbij geformuleerd:

* zorgen voor een aantrekkelijk en toegankelijk landschap;

* verbeteren van de structuur en de verzorging van het landschap door het opheffen van achterstallig beheer;

* versterken van de natuurwaarden en de samenhang van grote natuurge\-bieden;

* afstemmen van andere (bestaande en te verwachten) functies in het buitengebied op de kwaliteiten van het landschap.

Het plangebied ligt in/bij het beekdal van de Regge. Voor het beekdal van de Regge zijn de volgende doelstellingen geformuleerd:

* ontwikkeling beekbegeleidende, bloemrijke graslanden;

* handhaving bestaande afwisselende vegetatie, reliÃ«f en vochtigheid langs de Regge;

* stimulering van de aanleg van poelen en herstel van oude Reggearmen;

* ontwikkeling recreatieve routes aansluitend op de stuwwal;

* masterplan/nevengeul Groene Mal;

* behoud en herstel van karakteristieke overgangen van het beekdal naar de omliggende overgangsgebieden.

Waterplan Hellendoorn

Het âWaterplan Hellendoornâ is een toekomstvisie met het jaar 2030 als horizon en beslaat de gehele gemeente. In de visie is vastgelegd hoe de gemeente Hellendoorn en de waterschappen met het water willen omgaan. Deze visie vormt de basis voor de maatregelen voor de korte, middellange (tot 2015\) en lange termijn (2030\). Deze maatregelen zijn concreet uitgewerkt voor de stedelijke kernen Hellendoorn, Nijverdal, Kruidenwijk en het Reggedal en voor zover aan de orde ook de kleine kernen Daarle, Daarlerveen en Haarle.

Het âWaterplan Hellendoornâ benoemt de volgende ambitie voor 2030 ten aanzien van het Reggedal:

âDe Regge is conform het stroomgebiedsactieplan Midden Regge een meer natuurlijke beek die meandert en een hoger peil heeft. De meanderende Regge en het beekdal zijn vanuit een recreatieve zonering op diverse aantrekkelijke punten voor fietsers en wandelaars benader\- en beleefbaar.â

Het âWaterplan Hellendoornâ benoemt hierbij een aantal maatregelen om de gewenste visie te bereiken:

* Herstel oude Regge\-meanders en verruiming van het Reggedal in combinatie met natuurontwikkeling en recreatie;

* Afstemmen stedelijke vernieuwing in Reggedal;

* Betrekken van het herstel van de Molenbeek en bij het Reggeherstel\- en Reconstructie natuurontwikkelingsproject de Marsdijk;

* Herinrichting van de Schaddenbeltsleiding en ecologische inrichting. Combineren van natuurherstel met recreatieve wandelroutes;

* Planvorming / studie voor relatie Regge\-stad en beleving van de Regge;

* Ontwikkeling van een recreatief knooppunt bij Nijverdal, aanleg van fiets\- en wandelpaden en van oversteekplaatsen;

* Planvorming/studie naar vasthouden neerslag en van opvang van overtollige neerslag bestaande en nieuwe woonwijken in bufferzone in natuurrandgebied rondom het Wierdense Veld.

Parkeerbeleid

In artikel 8\.17 van de Invoeringswet Wet ruimtelijke ordening is geregeld dat de stedenbouwkundige bepalingen van de bouwverordening (artikel 8\.5 Woningwet) komen te vervallen. Toen de Wet ruimtelijke ordening op 1 juli 2008 in werking trad, is dit artikel vooralsnog niet in werking getreden omdat het overgangsrecht van de Invoeringswet Wet ruimtelijke ordening niet voorzag in een situatie dat in een gebied helemaal geen bestemmingsplan geldt. Per 19 november 2014, is met de inwerkingtreding van de Reparatieweg BZK artikel 8\.17 van de Invoeringswet ruimtelijke ordening in werking getreden. De raad heeft al eerder besloten om de "Nota Parkeernormen" vast te stellen (d.d. 11 december 2012\). Daarin wordt voorzien in parkeernormen voor:

1. het stedelijk gebied;

2. voor het overige gebied.

Deze parkeernormen worden rechtstreeks in (de regels van) het bestemmingsplan opgenomen.

Toetsing gemeentelijk beleid

De ontwikkeling van de locatie Jipkesbelt en achterliggende natuurlijke en landschappelijke waarden past in de gemeentelijke omgevingsvisie en haakt aan bij het gemeentelijke beleid voor het beekdal van Regge zoals vastgelegd in het landschapsbeleidsplan en het waterplan.

3\.4 Waterschap Vechtstromen

Het beleid van het waterschap is relevant gezien de ligging van het plangebied nabij de Regge. Tot 1848 was de Regge een vrij kronkelende, breed stromende rivier tussen de Schipbeek bij Diepenheim en de Vecht bij Ommen. In de 19e eeuw is de Regge gekanaliseerd.

Het waterschap Vechtstromen zet zich nu, samen met de provincie Overijssel, gemeenten, grondeigenaren en diverse belangenorganisaties, in om 50 km Regge stapsgewijs om te vormen tot een natuurlijk ingerichte rivier. Ruimte voor water speelt daarbij een centrale rol.

Met diverse Reggeherstelprojecten wordt de gekanaliseerde Regge op verschillende plaatsen omgevormd tot een dynamisch en veerkrachtig watersysteem. Het doel is ongewenste verdroging of wateroverlast tot een minimum te beperken. Bovendien geeft de natuurlijke inrichting van de Regge een impuls aan recreatie en toerisme in de omgeving van de rivier.

De natuurlijke inrichting van de Regge gaat vaak gepaard met het creÃ«ren van nieuwe natuur. Door een ecologische verbindingszone aan te leggen wordt het mogelijk om de onderlinge samenhang van natuurgebieden te realiseren. Hierdoor kunnen planten en dieren zich verspreiden. Daarnaast wordt ook ruimte gecreÃ«erd voor een levensvatbare en rendabele landbouw rond het Reggedal. De natuurlijke inrichting van de Regge geeft tevens een impuls aan recreatie en toerisme in de gemeenten waar de Regge stroomt. Ook worden plannen gemaakt voor wonen aan het water en de beleving van water in stedelijk gebied.

In de navolgende paragrafen wordt ingegaan op de Reggevisie en de relevante herstelprojecten. Overig beleid van het waterschap komt in paragraaf 4\.3 aan bod.

Reggevisie

Waterbeheer in Twente is complex. Er is sprake van een nauwe verweving tussen de verschillende gebiedsfuncties en er is sprake van een groot aantal ontwikkelingen. Elke functie en elke ontwikkeling stelt specifieke eisen aan het element âwaterâ. Het gaat hierbij om eisen die door de tijd heen variÃ«ren en strijdig met elkaar kunnen zijn. In de âReggevisieâ is voor de Regge een visie opgesteld voor het jaar 2020\. De nadruk ligt op het watersysteem van de Regge.

De Reggevisie heeft een drietal concrete doelstellingen:

* het vormgeven van een duurzame omgang met het water, zowel op momenten dat dit schaars is, als op momenten dat er teveel water is;

* het bieden van een lange\-termijn instrument voor het waterschap om eigen ontwikkelingen in de gewenste richting te sturen;

* het vormen van een instrument om de overige gebiedsactoren (gemeentes, landbouw, natuur, recreatie et cetera) gevolgen van keuzes te laten zien.

De Reggevisie heeft als basis gediend voor het ontwikkelen van de Reggeherstelprojecten.

Reggeherstelprojecten

Groene Mal en Jipkesbelt

De projectgebieden Groene Mal (huidige naam De Kollen) en Jipkesbelt liggen tussen de bebouwde kommen van Nijverdal, de Kruidenwijk, Hulsen en Hellendoorn in de gemeente Hellendoorn. Door het realiseren van dit project is de bestaande Regge over een lengte van 2400 meter natuurlijk ingericht.

Groene Mal fase 1 betrof het meest noordelijke deel van de Groene Mal waarvan de werkzaamheden in 2007 zijn afgerond. De werkzaamheden betroffen hoofdzakelijk het graven van 400 meter nieuwe Regge (nieuwe hoofdstroom) en de aanleg van 6 ha retentiegebied, het bouwen van een brug en het realiseren van een ecopassage onder de toekomstige Noord\-Zuidverbindingsweg.

Fase 2 betrof de inrichting van het zuidelijke gedeelte van de Groene Mal rondom de Wierdensestraat. In deze fase is in 2009 een nieuwe brug met ecopassage, een hoogwatergeul (300 m) en retentie (4 ha) gerealiseerd.

De derde fase is recent (2013\) uitgevoerd en richtte zich met name op de inrichting van het tussenliggende gebied. De werkzaamheden betroffen het voltooien van de extra hoofdstroom (ecologische streng) tussen fase 1 en fase 2 om de rioolwaterzuivering en de aanleg van een debietverdelende voorziening bij de zuidelijke aansluiting van de hoofdgeul op de bestaande Regge. Met deze laatste fase is het project de Groene Mal afgerond.

Naast de derde fase van de Groene Mal is er gelijktijdig, in het kader van Reggeherstel, nog een deel van de Midden Regge heringericht. Het betreft het deel tussen de Groene Mal en het project Visschebelt, genoemd Jipkesbelt. Deze werkzaamheden betroffen het laten meanderen van de bestaande loop binnen de ruimte die er is.

Het âGroene Malâ\-concept is onder andere een uitvloeisel van de reconstructie van het landelijke gebied. Getracht wordt diverse afzonderlijke ontwikkelingen die in het betreffende gebied spelen, in samenhang te bekijken om vervolgens optimale keuzes voor het Reggedal te maken. De volgende ontwikkelingen zijn gaande en deels al uitgevoerd in het plangebied:

* Combiplan: nieuw tracÃ© rijksweg 35 en spoorlijn Zwolle â Almelo;

* Noord\-Zuid verbinding ter hoogte van de Kruidenwijk â Hulsen;

* Ruimte voor water in het rivierdal;

* Realisering natte natuur en landschapsontwikkeling;

* Versterken recreatief medegebruik (alsmede het bevorderen van herstel en revitalisering van landgoed âde Eversbergâ);

* Structuurvisie en stedelijke wateropgave gemeente Hellendoorn.

Op navolgende afbeelding is de inrichtingstekening weergegeven.

![[image]](i_NL.IMRO.0163.BPJIPKESBELT-VG01_402003.jpg "i_NL.IMRO.0163.BPJIPKESBELT-VG01_402003.jpg")

Inrichtingskaart Groene Mal en Jipkesbelt (plangebied ligt in rode cirkel)

Toetsing beleid waterschap

De ontwikkeling van de locatie Jipkesbelt en achterliggende natuurlijke en landschappelijke waarden is in overeenstemming met het reggeherstelproject Groene Mal en Jipkesbelt.

Hoofdstuk 4 Milieutechnische en ruimtelijke aandachtspunten

4\.1 Milieuzonering

Milieuaspecten worden weliswaar geregeld via de daartoe geÃ«igende wetgeving, maar daar waar het de ruimtelijke ordening raakt, dient met deze aspecten rekening te worden gehouden. Het gaat dan met name om de situering ten opzichte van milieuhinderlijke inrichtingen.

Om te bepalen welke afstanden dienen te worden aangehouden, is de VNG\-publicatie 'Bedrijven en milieuzonering' geraadpleegd. In deze brochure staan richtafstanden van bedrijven tot bebouwing aangegeven. Deze richtafstanden hebben betrekking op de onderdelen geluid, geur, stof en gevaar. In de handreiking geeft de VNG aan dat de gegeven afstanden in het algemeen richtafstanden zijn en geen harde afstandseisen. Dit betekent dat afwijkingen in de lokale situatie mogelijk zijn. Het is echter wel aan te raden deze afwijkingen te benoemen en te motiveren.

In de omgeving van het plangebied bevinden zich geen bedrijven welke in verband met milieuzonering een belemmering kunnen vormen voor het plan.

4\.2 Bodemkwaliteit

Verkennend bodemonderzoek

De bodemkwaliteit in het plangebied is onderzocht. De resultaten van het onderzoek zijn neergelegd in het rapport: Verkennend milieukundig bodemonderzoek volgens NEN\-5740, Jipkesbeltweg perceel G nr. 2338 (ged.) te Nijverdal, Sigma Bouw \& Milieu, rapport 14\-M7005, 31 juli 2014\.

Hieronder zijn de bevindingen kort weergegeven. Het rapport is als bijlage opgenomen.

Op basis van de chemische onderzoeksresultaten zijn er uit milieuhygiÃ«nische overwegingen in relatie tot de bodemkwaliteit geen belemmeringen ten aanzien van de geplande nieuwbouw van een woning op de onderzoekslocatie.

Opgemerkt wordt dat de conclusies betrekking hebben op de chemische gesteldheid van de bodem (excl. asbest). Een asbestonderzoek conform de NEN 5707 / NEN 5897 maakt geen onderdeel uit van de scope van onderhavig onderzoek.

Asbestonderzoek puinpad

Op basis van het verkennend bodemonderzoek is aan de zuidzijde van het plangebied een met halfverhardingmateriaal verhard terreindeel (puinpad) waargenomen. Om vast te stellen of de bodem al dan niet asbesthoudend is, is de locatie onderzocht op de aanwezigheid van hecht gebonden en niet hechtgebonden asbest puin. De resultaten van het onderzoek zijn neergelegd in het rapport: Verkennend bodemonderzoek asbest in puin volgens NEN\-5897 Jipkesbeltweg sectie G nr. 2338 ged. Te Nijverdal, rapport 15\-M7385, 6 augustus 2015\.

Hieronder zijn de bevindingen kort weergegeven. Het rapport is als bijlage opgenomen.

Uit het onderzoek is gebleken dat aanwezige halfverhardingslaag en/of halfverhardingshoudende bovengrond t.p.v. het onderzochte deel van de locatie licht verontreinigd is met asbest. Het gemiddeld gewogen gehalte asbest voldoet in dit geval aan de restconcentratienorm (100 mg/kg d.s) voor asbest.

4\.3 Water

In het kader van de Wet ruimtelijke ordening (Wro) is het verplicht ruimtelijke plannen te 'toetsen op water', de zogenaamde Watertoets. De Watertoets is een waarborg voor water in ruimtelijke plannen en besluiten. Het plangebied valt onder het Waterschap Vechtstromen. Bij dit waterschap kan de watertoets digitaal worden uitgevoerd (via: www.dewatertoets.nl).

Een aantal relevante beleidsdocumenten wordt in het navolgende kort besproken.

Rijksbeleid

De Vierde Nota Waterhuishouding van december 1998 verwoordt de regeringsbeslissing. Een van de speerpunten is een duurzaam stedelijk waterbeheer, met als belangrijke elementen:

* waterbesparende maatregelen in de woning;

* het afkoppelen van verhard oppervlak van de riolering;

* het vasthouden van regenwater in vijvers en in de bodem;

* herwaardering van watersystemen bij de ruimtelijke inrichting van (nieuwe) woongebieden.

Met het Waterbeleid 21e eeuw wordt ingespeeld op toekomstige ontwikkelingen die hogere eisen stellen aan het waterbeheer. Het gaat hierbij om onder andere de klimaatverandering, bodemdaling en zeespiegelrijzing. Het Waterbeleid 21e eeuw heeft twee principes voor duurzaam waterbeheer geÃ¯ntroduceerd. Dit zijn de tritsen:

* vasthouden, bergen en afvoeren;

* schoonhouden, scheiden en zuiveren.

De trits 'vasthouden, bergen en afvoeren' houdt in dat overtollig water zoveel mogelijk bovenstrooms wordt vastgehouden in de bodem en in het oppervlaktewater. Vervolgens wordt het water tijdelijk geborgen in bergingsgebieden en daarna wordt het water afgevoerd.

Bij de trits 'schoonhouden, scheiden en zuiveren' gaat het erom dat het water zoveel mogelijk wordt schoongehouden. Vervolgens worden schoon en vuil water zoveel mogelijk gescheiden en als laatste wanneer schoonhouden en scheiden niet mogelijk is, komt het zuiveren van verontreinigd water aan bod.

Provinciaal beleid

In de Omgevingsvisie 2009 wordt ruim aandacht besteed aan de wateraspecten. De ambities zijn, naast de uitvoering van de Kaderrichtlijn Water, gericht op de verbetering van de kwaliteit van de kleinere wateren, de veiligheid, de grondwaterbescherming, bestrijding van de wateroverlast, de kwantiteit en kwaliteit van grond\- en oppervlaktewater en waterbeleving zowel in de groene ruimte als stedelijk gebied.

Beleid waterschap

Het Waterschap Regge en Dinkel (inmiddels gefuseerd met waterschap Velt en Vecht met als nieuwe naam Waterschap Vechtstromen) heeft in oktober 2002 de nota Afkoppelen vastgesteld. Afkoppelen of het niet aankoppelen van verharde oppervlakken wordt gezien als een maatregel met milieuhygiÃ«nische en hydrologische voordelen. Door af te koppelen reduceert de vuiluitworp via rioolstelsels en verbetert het zuiveringsrendement. Daarnaast draagt afkoppelen bij aan het bereiken van een veerkrachtig watersysteem en het realiseren van het gewenste grond\- en oppervlaktewaterregiem.

Onder afkoppelen verstaat het waterschap het treffen van fysieke maatregelen om het tot afstroming komende hemelwater niet meer naar de rioolwaterzuiveringsinstallatie te leiden, maar hydrologisch optimaal te benutten op een milieuhygiÃ«nisch verantwoorde wijze.

Om de voordelen van afkoppelen tot hun recht te laten komen, heeft het Waterschap Regge en Dinkel een in de nota Afkoppelen beleid geformuleerd. Hiermee wordt richting gegeven aan het afkoppelen van verharde oppervlakken door algemene doelstellingen uit te werken tot beleidslijnen.

Navolgende uitgangspunten (niet uitputtend) vormen het kader waarbinnen afkoppelen mag plaatsvinden:

* afkoppelen dient plaats te vinden in combinatie met een voorziening passend in de trits vasthouden, bergen en afvoeren en die bijdraagt aan compensatie van de verdrogende werking van het bebouwde gebied;

* bronmaatregelen gericht op verbetering van de kwaliteit van het afstromende hemelwater hebben prioriteit;

* hemelwater wordt bovengronds afgevoerd naar een voorziening;

* bij uitbreiding en inbreiding dient 100% van het schone verharde oppervlak te worden afgekoppeld;

* bij vernieuwing van bestaand bebouwd gebied wordt gestreefd naar het afkoppelen van zoveel mogelijk vierkante meters schoon verhard oppervlak.

Zowel in nieuw bebouwd gebied als in bestaand bebouwd gebied kan alleen op grond van zwaarwegende hydrologische bezwaren worden afgezien van afkoppelen. In de planopzet wordt uiteraard ingespeeld op de bovenstaande uitgagnspunten.

Gemeentelijk beleid

Vanuit het Verbreed Gemeentelijk Rioleringsplan 2009\-2015 geldt dat bij alle woninguitbreidingen en herinchtingsgebieden in principe een systeem voor riolering en waterhuishouding gekozen dat duurzaam wordt opgezet, waarbij de voorkeursvolgorde zoals vastgelegd in het landelijke beleid als richtsnoer dient. Dit zijn de inrichtingseisen riolering en waterhuishouding:

* Het afvalwater wordt via het gemeentelijk riool afgevoerd naar de RWZI onder vrij verval of via een gemaal en persleiding.

* Het hemelwater komt ten goede aan het lokale water\- of grondwatersysteem waarbij dit geen verontreiniging van water, bodem en lucht veroorzaakt.

* Hierbij vindt geen afwenteling plaats en wordt afstromend hemelwater geborgen (en geÃ¯nfiltreerd) in een voorziening.

* Deze voorzieningen liggen op voldoende afstand van perceelsgrenzen en bebouwing.

* Afstromend hemelwater van licht vervuilde oppervlakken mag niet direct worden geloosd op het oppervlaktewater (dus via bodempassage).

* Infiltratie van hemelwater via graspassage is de beste optie. Hiermee wordt gezuiverd, wordt retentie gerealiseerd en wordt het grondwater aangevuld.

* Grondwaterneutraal bouwen.

* Voor ontwatering op de bouwlocaties wordt het perceel opgehoogd. Het grondwater wordt niet permanent verlaagd.

* Te hoge grondwaterstand in natte perioden beteugelen met drainage. De drainage dient boven de gemiddeld hoogste grondwaterstand aangelegd te worden.

* Drainage voert af naar een wadi of oppervlaktewater, niet naar een RWZI.

* Op bouwplaatsen kan vochtoverlast (door grondwater) worden gemeden door te bouwen zonder kruipruimten en/of kelders en vloerplaten waterdicht te maken.

Het gemeentelijke Waterplan is besproken in hoofdstuk 3\.3\.

Watertoets

Conform het voornoemde gemeentelijk waterbeleid geldt voor de locatie Jipkesbelt dat het schone hemelwater wordt afgevoerd naar het oppervlaktewa\-ter.

Er worden geen uitlogende bouwmaterialen toegepast.

Het Waterschap Vechtstromen is geÃ¯nformeerd middels de online watertoets.

4\.4 Geluid

Het bestemmingsplan biedt de mogelijkheid tot het realiseren van een nieuwe woning. Gezien de ligging van deze woning is hoofdstuk 6 (Zones langs wegen) van de Wet geluidhinder van belang. In dit kader kennen alle wegen buiten de bebouwde kom met Ã©Ã©n of twee rijstroken op grond van artikel 74, lid 1 van de Wet geluidhinder een zone van 250 m ter weerszijden van de weg, gerekend vanuit de as van de weg. Voor wegen met vier rijstroken geldt een zone van 400 m ter weerszijden van de betreffende weg.

Artikel 74, lid 1 is niet van toepassing indien wordt voldaan aan de criteria genoemd in lid 2 van artikel 74 van de Wet geluidhinder. Dit betreft wegen waar een maximumsnelheid van 30 km/uur geldt en wegen gelegen binnen een als woonerf aangeduid gebied.

De nieuwe woning is gelegen aan de Jipkesbelt. De Jipkesbelt ontsluit enkele woningen en heeft geen functie voor het doorgaande verkeer en kent geen gesloten verharding. De verkeersintensiteit bedraagt enkele tientallen motorvoertuigen per etmaal. Akoestisch onderzoek kan achterwege blijven.

4\.5 Luchtkwaliteit

Nederland heeft de regels ten aanzien van luchtkwaliteit geÃ¯mplementeerd in de Wet milieubeheer. De in deze wet gehanteerde normen gelden overal, met uitzondering van een arbeidsplaats (hierop is de Arbeidsomstandighedenwet van toepassing) en locaties waartoe leden van het publiek gewoonlijk geen toegang hebben.

NSL/nibm

Op 15 november 2007 is dit deel van de Wet milieubeheer in werking ge\-treden. Kern van de wet is het Nationaal Samenwerkingsprogramma Luchtkwaliteit (NSL). Hierin staat wanneer en hoe overschrijdingen van de luchtkwaliteit moeten worden aangepakt. Het programma houdt rekening met nieuwe ont\-wikkelingen zoals bouwprojecten of de aanleg van infrastructuur. Projecten die passen in dit programma, hoeven niet meer te worden getoetst aan de nor\-men (grenswaarden) voor luchtkwaliteit.

De ministerraad heeft op voorstel van de minister van Infrastructuur en Milieu ingestemd met het NSL. Het NSL is op 1 augustus 2009 in werking getreden.

Ook projecten die 'niet in betekenende mate' (nibm) van invloed zijn op de luchtkwaliteit hoeven niet meer te worden getoetst aan de grenswaarden voor luchtkwaliteit. De criteria om te kunnen beoordelen of er voor een project sprake is van nibm, zijn vastgelegd in de AMvB\-nibm.

In de AMvB\-nibm is vastgelegd dat na vaststelling van het NSL of een regionaal programma een grens van 3% verslechtering van de luchtkwaliteit (een toena\-me van maximaal 1,2 Âµg/m3 NO2 of PM10\) als 'niet in betekenende mate' wordt beschouwd.

Bestemmingsplan

Het plan biedt de mogelijkheid tot het realiseren van Ã©Ã©n woning. Op grond van CROW\-publicatie 317 â Kencijfers parkeren en verkeersgeneratie mag er van worden uitgegaan dat een woning ongeveer 7 ritten per etmaal genereert. De verwachting is derhalve dat de ontwikkeling van de locatie Jispkesbelt leidt tot een toename van het aantal gemotoriseerde verkeersbewegingen met 7 ritten per etmaal.

Nibm\-tool

Voor kleinere ruimtelijke en verkeersplannen die effect kunnen hebben op de luchtkwaliteit heeft het ministerie van Infrastructuur en Milieu in samenwerking met InfoMil de nibm\-tool ontwikkeld. Daarmee kan op een eenvoudige en snelle manier worden bepaald of een plan niet in betekenende mate bijdraagt aan luchtverontreiniging. Met behulp van deze rekentool is de toename van de stoffen NO2 en PM10 bepaald.

![[image]](i_NL.IMRO.0163.BPJIPKESBELT-VG01_402004.png "i_NL.IMRO.0163.BPJIPKESBELT-VG01_402004.png")

Uit de berekeningen met de nibm\-tool blijkt dat het plan de grens van 3% (een toename van 1,2Â Âµg/m3 NO2 of PM10\) niet overschrijdt. Het project moet der\-halve worden beschouwd als een nibm\-project. Nader onderzoek naar de luchtkwaliteit vanwege wegverkeer kan derhalve achterwege blijven.

4\.6 Externe veiligheid

Inrichtingen

Het Besluit externe veiligheid inrichtingen (Bevi) richt zich, zoals uit de naam reeds blijkt, primair op inrichtingen die risico's met zich meebrengen voor de in de omgeving gelegen risicogevoelige objecten. Het besluit onderscheidt twee categorieÃ«n risicogevoelige objecten, namelijk kwetsbare en beperkt kwetsbare objecten. Dit onderscheid is gebaseerd op maatschappelijke opvat\-tingen over de groepen mensen die in het bijzonder moeten worden beschermd en op gegevens, zoals het aantal personen en de verblijfstijd van groepen mensen. Het besluit geeft waarden voor het risico dat toelaatbaar wordt geacht voor deze objecten. Hierbij worden twee vormen van risico onderscheiden: het plaatsgebonden risico en het groepsrisico.

Uit de risicokaart blijkt dat er geen risicovolle inrichtingen van invloed zijn op het plangebied.

Buisleidingen

Het Besluit externe veiligheid buisleidingen (Bevb) met de bijbehorende Rege\-ling externe veiligheid buisleidingen (Revb) omvat de regelgeving op het ge\-bied van buisleidingen waardoor gevaarlijke stoffen worden vervoerd. In deze regelgeving is bepaald dat de belemmeringenstrook (4 m bij buisleidingen met een druk tot en met 40 Bar en 5 m bij overige buisleidingen), de plaatsgebonden risicocontour (10\-6\) en het invloedsgebied van het groepsrisico in acht dienen te worden gehouden bij ruimtelijke ontwikkelingen.

Uit de risicokaart blijkt dat er geen risicovolle buisleidingen nabij het plangebied gelegen zijn.

Transportroutes van gevaarlijke stoffen

Zoals bij inrichtingen het Bevi voorwaarden stelt aan de omgang met externe veiligheid, zo zijn bij vervoer van gevaarlijke stoffen deze voorwaarden opgenomen in de circulaire 'Risiconormering vervoer gevaarlijke stoffen' (cRNVGS).

De circulaire wordt vervangen door het Besluit externe veiligheid transportroutes (Bevt), met als uitvloeisel het zogeheten Basisnet voor de beoordeling van de risico's vanwege transport van gevaarlijke stoffen.

De nieuwe wetgeving is van toepassing op de rijksinfrastructuur die onderdeel uitmaakt van de Basisnetten Weg, Water en Spoor. Hierbij wordt vastgehouden aan de volgende zaken:

* vaste afstanden voor het plaatsgebonden risico;

* vaste invoergegevens voor de berekening van het groepsrisico;

* aanwijzing plasbrandaandachtsgebieden (PAG).

In of nabij het plangebied liggen geen wegen, waarmee in verband met het aspect externe veiligheid rekening moet worden gehouden.

4\.7 Archeologie en cultuurhistorie

4\.7\.1 Archeologie

De archeologische waarden in het plangebied zijn onderzocht. De resultaten van het onderzoek zijn neergelegd in het rapport: Een Inventariserend Archeologisch Veldonderzoek, De Steekproef, rapport 2014\-07/01ZB, 19 augustus 2014\.

Hierna zijn de bevindingen kort weergegeven. Het rapport is als bijlage opgenomen.

Uit het bureauonderzoek blijkt dat het plangebied bij de rand van het dal van de Regge ligt. Binnen vijfhonderd meter rondom het plangebied zijn vondsten bekend van een vuursteenafslag uit de steentijd, een scherf aardewerk uit de late middeleeuwen en een waterput uit de late middeleeuwen waarin een kan gevonden is.

Het plangebied is in het verleden in gebruik geweest als akker. Uit het veldonderzoek blijkt dat een relatief dikke geroerde bovenlaag aanwezig is, waarschijnlijk door ploegen en ander grondwerk zoals voor egalisatie. Daardoor kunnen van eventueel aanwezige archeologische grondsporen alleen diepe delen bewaard gebleven zijn.

Aanwijzingen voor de aanwezigheid van archeologische resten heeft het onderzoek niet opgeleverd aangezien er geen vondsten gedaan zijn zoals van bewerkt vuursteen of scherven aardewerk. Het advies luidt om geen nader archeologische onderzoek te ondernemen.

4\.7\.2 Cultuurhistorie

Als gevolg van het rijksbeleid ten aanzien van de monumentenzorg, is per 1Â januari 2012 een wijziging van het Besluit ruimtelijke ordening van kracht. De wijziging betreft artikel 3\.1\.6, tweede lid, onderdeel a, als gevolg waarvan alle cultuurhistorische waarden uitdrukkelijk dienen te worden meegewogen bij het vaststellen van ruimtelijke plannen. Dit betekent dat in aanvulling op de archeologische aspecten nu ook de overige cultuurhistorische waarden moeten worden betrokken in het onderzoek. Hiernavolgend wordt daar aandacht aan besteed.

In het plangebied zijn geen cultuurhistorische waarden aanwezig die van invloed zijn op de planvorming.

4\.8 Ecologie

Om de uitvoerbaarheid van onderhavig plan te toetsen, is een ecologische inventarisatie van de natuurwaarden in het plangebied uitgevoerd. Tevens is gekeken naar de effecten op beschermde natuurgebieden in de omgeving. Het plangebied is daartoe op 15 juli 2014 bezocht door een ecoloog van BÃ¼gelHajema Adviseurs. In verband met de recente invoering van de Wet natuurbescherming (hierna Wnb) en het daarmee komen te vervallen van de Flora\- en faunawet en de Natuurbeschermingswet 1998, is het ecologisch onderzoek in maart 2017 geactualiseerd. Daarbij is het plangebied opnieuw bezocht.

![[image]](i_NL.IMRO.0163.BPJIPKESBELT-VG01_402005.jpg "i_NL.IMRO.0163.BPJIPKESBELT-VG01_402005.jpg")![[image]](i_NL.IMRO.0163.BPJIPKESBELT-VG01_402006.jpg "i_NL.IMRO.0163.BPJIPKESBELT-VG01_402006.jpg")

Plangebied vanuit het oosten gezien (15 juli 2014\)

Terreinomstandigheden

Locatie Jipkesbelt betreft een door bomen (zomereiken, meidoornhaag en grove den) en struiken (vooral braamstruweel) omsloten terrein dat in gebruik is geweest als paardenweide. Op het zuidwestelijk deel ligt een kleine poel met rondom zwarte elzen. Tevens behoort een strook van naastgelegen weiland tot het projectgebied. Tussen de locatie Jipkesbelt en de Regge ligt een groenstrook met een grotere poel. Deze groenstrook valt buiten het projectgebied en blijft ongemoeid.

De ontwikkelingen hebben vooral betrekking op het oostelijk deel van de voormalige paardenweide. Omliggende groenstructuren, de meidoornhaag alsmede het westelijk deel van het terrein met poel blijven behouden. Het westelijke en noordelijke deel krijgt een bestemming natuur. Om de waarde van de poel te verhogen worden de elzen rondom de poel wel verwijderd. De zoombeplanting langs de oost\- en zuidzijde blijft behouden.

4\.8\.1 Soortenbescherming

Onderdeel van de Wnb is soortenbescherming van planten en dieren. Dit betreffen:

* alle van nature in Nederland in het wild voorkomende vogels die vallen onder de Vogelrichtlijn (Wnb art. 3\.1\-3\.4\);

* dier\- en plantensoorten die beschermd zijn op grond van de Habitatrichtlijn en de verdragen van Bern en Bonn (Wnb art. 3\.5\-3\.9\);

* nationaal beschermde dier\- en plantensoorten genoemd in de bijlage van de wet (Wnb art. 3\.10\-3\.11\).

Van deze laatst genoemde groep beschermde soorten mogen provincies een zogenaamde âlijst met vrijstellingenâ opstellen (Wnb art. 3\.11\). Voor de soorten op deze lijst geldt bij ruimtelijke ontwikkelingen een vrijstelling van de verboden genoemd in art. 3\.10 eerste lid van de Wnb.

Als gevolg van de Wet natuurbescherming hebben sommige soorten hun beschermde status verloren en zijn er nieuw beschermde soorten bijgekomen. Bij de soortgroepen planten, libellen en vlinders zijn nu vooral rode lijstsoorten beschermd, en zijn veel van de voorheen licht beschermde soorten niet langer beschermd. Ook een aantal vissoorten is niet langer beschermd. Waar van toepassing wordt op verandering in soortbescherming nader ingegaan.

Inventarisatie

Uit het raadplegen van de Nationale Database Flora en Fauna (NDFF) via Quickscanhulp.nl (Â© NDFF \- quickscanhulp.nl 21\-03\-2017 09:38:04\) blijkt dat in de omgeving van het plangebied (0\-1 kilometer) de laatste vijf jaar meerdere beschermde soorten zijn waargenomen. Het gaat vooral om amfibieÃ«n, zoogdieren en vogels.

Ook onder de Wet natuurbescherming zijn gezien de voedselrijke omstandigheden geen beschermde planten te verwachten. Er zijn in de bomen geen voor vleermuizen geschikte holtes waargenomen; vleermuizen kunnen wel foerageren in het terrein. Uit de omgeving zijn waarnemingen van gewone dwergvleermuis, gewone grootoorvleermuis, franjestaart, baardvleermuis, rosse vleermuis, watervleermuis, ruige dwergvleermuis en laatvlieger bekend (Quickscanhulp.nl). Naast de poel in het terrein is in het verleden een voorziening voor vleermuizen aangebracht. Dit betreft een duiker die op maaihoogte is neergelegd. Deze voorziening is echter niet geschikt als verblijfplaats voor vleermuizen: de duiker is te klein (diameter 40\-50 cm) en te droog om hiertoe te dienen. Bovendien is er sprake van tocht aangezien achter de deur (met openingen aan boven\- en onderkant) enkel een open ruimte aanwezig is. Daarnaast vormt de opgaande beplanting langs de poel een obstakel in de aanvliegroute en bevindt de invliegopening zich relatief laag boven het maaiveld. Uit monitoring (bron: contactpersonen bij Landschap Overijssel en gemeente Hellendoorn) is ook al gebleken dat vleermuizen er niet in verblijven. Das is uit de directe omgeving bekend maar tijdens de veldbezoeken in 2014 en 2017 zijn geen sporen van terreingebruik door das waargenomen. Otter komt in de omgeving voor maar is een soort van waterrijke gebieden die hooguit incidenteel in het terrein te verwachten is. Van otter zijn ook geen sporen aangetroffen. Evenals in 2014 zijn in 2017 in en direct rond het gebied geen sporen of nesten van eekhoorn of van vogels met een jaarrond beschermde nestplaats (vooral roofvogels en uilen) aangetroffen. Buizerd is wel overvliegend waargenomen. Het open agrarisch gebied in de omgeving vormt geschikt foerageergebied voor deze soort. Uit de omgeving is steenuil bekend (Quickscanhulp.nl). Dit is een soort die in kleinschalig landschap voorkomt. Het terrein vormt voor deze soort geschikt foerageergebied evenals de volkstuinen ten zuiden van het terrein. In het terrein liep tijdens het veldbezoek een fazant, deze soort is evenals overige te verwachten vogels zoals koolmees, vink, houtduif alleen beschermd tijdens het broedseizoen.

De poel vormt door de schaduwwerking van de elzen en grote hoeveelheid bladafval geen geschikt biotoop voor beschermde vissen of voortplantingswater voor amfibieÃ«n. De groenstructuren in en rond het terrein vormen mogelijk wel landbiotoop voor uit de omgeving bekende beschermde soorten heikikker, poelkikker en in mindere mate boomkikker (Quickscanhulp.nl). Optimaal leefgebied voor reptielen als ringslang en levendbarende hagedis ontbreekt. Er zijn geen broeihopen of opgeslagen materialen aanwezig waar ringslang voor voortplanting of overwintering gebruik van maakt. Hazelworm komt hooguit voor in de groenstructuren rond het gebied. In het grasland zijn geen opgeslagen materialen of dood hout aanwezig waar hazelworm zich onder kan verschuilen. De uit de omgeving van het plangebied bekende Zandhagedis (Quickscanhulp.nl) is een soort van zandige plekken in heidegebied en vindt in het plangebied geen geschikt biotoop.

Uit de wijde omgeving (5\-10 kilometer) van het gebied is het voorkomen van sleedoornpage bekend (Quickscanhulp.nl). Sleedoornpage is een nieuw beschermde vlindersoort van sleedoornstruwelen, bosranden en houtwallen. In het plangebied staan enkele sleedoornstruiken aan de oostzijde die mogelijk onderdeel van het leefgebied (waardplanten) van sleedoornpage vormen. Voor overige uit de wijde omgeving bekende ongewervelden biedt het terrein geen geschikt biotoop.

Verder vormt het gebied geschikt biotoop voor meer algemene vrijgestelde diersoorten waaronder gewone pad, bruine kikker, egel, bosmuis en huisspitsmuis.

Toetsing

De ontwikkelingen hebben vooral betrekking op het oostelijk deel van het terrein. Het westelijk en noordelijk deel krijgt een bestemming natuur. De huidige natuurwaarden blijven op dit gedeelte behouden. Potentieel landbiotoop van strikt beschermde amfibieÃ«n en reptielen blijft daardoor ook aanwezig. De poel wordt opgewaardeerd door kap van de zwarte elzen rondom waardoor meer zonlicht op het water schijnt en er minder bladafval zal zijn. De poel krijgt voor amfibieÃ«n hierdoor zelfs een hogere waarde. Indien sleedoornpage voorkomt op het terrein, zal dat na realisatie van de plannen eveneens zo zijn aangezien de groenstructuren voor het grootste deel behouden blijven.

Het terrein is geschikt foerageergebied voor eventueel in de omgeving verblijvende vleermuizen. Omdat een aantal soorten vleermuizen gevoelig is voor kunstlicht, wordt geadviseerd terughoudend om te gaan met buitenverlichting om zo verstoring te voorkomen. Dit kan bijvoorbeeld door gebruik te maken van naar beneden gerichte lichtarmaturen en een verbod op verlichting ter plaatse van de bestemming Natuur (met name langs het struinpad). Het terrein blijft in dat geval in grote mate geschikt voor vleermuizen.

Ook na de ontwikkelingen blijft een groot deel van het terrein geschikt als foerageergebied voor steenuilen uit de omgeving. Onmisbaar leefgebied van steenuil gaat niet verloren.

Ten aanzien van amfibieÃ«n en reptielen is het van belang om de werkzaamheden buiten de kwetsbare winterperiode uit te voeren. In de winterperiode zijn deze soorten door kou minder mobiel en hebben minder kans om te vluchten. De werkzaamheden worden het best in de periode maart t/m september uitgevoerd. Om tevens buiten het broedseizoen van vogels te blijven is werken in de periode half juli\- eind september het meest geschikt.

Indien werkzaamheden tijdens het broedseizoen worden uitgevoerd, kunnen in gebruik zijnde nesten van vogels in de directe omgeving worden verstoord of vernietigd. Dit is bij wet verboden. Vernietiging of verstoring van in gebruik zijnde nestplaatsen kan voorkomen worden door bij de planning en uitvoering van de werkzaamheden rekening te houden met het broedseizoen. Een standaardperiode voor het broedseizoen is er niet; van belang is of een broedgeval aanwezig is, ongeacht de periode. Voor de meeste vogels geldt dat het broedseizoen ongeveer van 15 maart tot 15 juli duurt.

Als gevolg van de werkzaamheden kunnen tot slot verblijfplaatsen van enkele vrijgestelde beschermde amfibieÃ«n\- en zoogdiersoorten worden vernietigd en verstoord. Ook kunnen hierbij enkele exemplaren worden gedood. De te verwachten beschermde soorten worden niet in hun voortbestaan bedreigd en vallen in de vrijstellingsregeling bij ruimtelijke ontwikkelingen. Voor deze soorten hoeft geen ontheffing te worden aangevraagd. Wel geldt voor deze soorten de zorgplicht van de Wet natuurbescherming.

4\.8\.2 Gebiedsbescherming

Voor onderhavig plangebied is de volgende wet\- en regelgeving op het gebied van gebiedsbescherming relevant: de Wnb en de provinciale structuurvisie en verordening.

Wet natuurbescherming

In de Wnb is de bescherming van specifieke natuurgebieden geregeld. Het betreft de Natura 2000\-gebieden, die een internationale bescherming genieten. Plannen en projecten met negatieve effecten op deze gebieden zijn vergunningsplichtig. Relevant daarbij is dat de Wnb een externe werking kent. Van externe werking is sprake als activiteiten buiten een Natura 2000\-gebied van invloed zijn op de natuurwaarden in een Natura 2000\-gebied.Ten aanzien van beschermde Natura 2000\-gebieden zijn ten opzichte van 2014 geen relevante wijzigingen opgetreden. De ontwikkelingen hebben geen negatief effect op Natura 2000\-gebieden in de omgeving.

Natuurnetwerk Nederland

Het Natuurnetwerk Nederland (NNN, voorheen Ecologische Hoofdstructuur, EHS) is een samenhangend netwerk van bestaande en nog te ontwikkelen belangrijke natuurgebieden in Nederland en vormt de basis voor het natuurbeleid. Het NNN is als beleidsdoel opgenomen in de Structuurvisie Infrastructuur en Ruimte. De provincies zijn verantwoordelijk voor de begrenzing, ontwikkeling en bescherming van het NNN. De begrenzing en ruimtelijke bescherming vanÂ het NNN is voor provincie Overijssel uitgewerkt in de Omgevingsvisie Overijssel en de bijbehorende Provinciale Omgevingsverordening Overijssel. Het NNN in Overijssel kent geen externe werking. De meest recente ligging van het NNN is vastgelegd in de âVerzamelherziening 2014 Omgevingsverordening Overijsselâ.

Ten aanzien van het NNN geldt dat er ten opzichte van 2014 enkele wijzigingen hebben plaatsgevonden. Relevante wijzigingen worden hieronder besproken.

Inventarisatie

Beschermde gebieden in het kader van de Wnb liggen op geruime afstand van het plangebied. Het meest nabij gelegen beschermde gebied betreft het Natura 2000\-gebied Wierdense Veld dat gelegen is op een afstand van ongeveer 2 km ten oosten van het plangebied.

De locatie Jipkesbelt grenst aan het NNN en ligt voor een klein deel in het NNN. Het gaat hierbij om het noordelijke deel van het terrein. Dit is in de huidige situatie een grasland en aangewezen als te realiseren natuur. De rest van het terrein ligt buiten het NNN en is aangewezen als âzone ondernemen met natuur en water buiten het NNNâ. Zie onderstaande afbeelding voor de ligging van het NNN.![[image]](i_NL.IMRO.0163.BPJIPKESBELT-VG01_402007.png "i_NL.IMRO.0163.BPJIPKESBELT-VG01_402007.png")

NNN rondom locatie Jipkesbelt (rood omrand) met daarop aangegeven zone ondernemen met natuur en water (arcering), NNN bestaand (groen en blauw) enNNN te realiseren natuur (donkergroen).

Bron: verzamelherziening 2014 Omgevingsverordening Overijssel.

Toetsing

Gezien de aard van de ontwikkeling en de terreinomstandigheden en ligging van het plangebied, worden met betrekking tot het voorgenomen plan geen negatieve effecten op beschermde natuurwaarden in het kader van de Wnb.

De woonontwikkeling vindt plaats buiten het NNN. Aangezien de provincie Overijssel geen externe werking kent zijn daardoor geen negatieve effecten op het NNN te verwachten.

Er vinden ook ontwikkelingen binnen het NNN plaats, namelijk op het noordelijk deel (weiland). Dit deelgebied krijgt een bestemming natuur, er komt een struinroute en het wordt ingericht als halfnatuurlijk grasland. Hiermee wordt een waardevolle invulling gegeven aan dit deel van het NNN.

De ligging in een zone âondernemen met natuur en water buiten het NNNâ heeft tot gevolg dat aantasting van de ecologische waarden gecompenseerd dient te worden. Compensatie dient plaats te vinden door investering ter versterking van de kwaliteit van natuur, water en landschap.

Deze compensatie is vastgelegd in het rapport Beeldkwaliteitsplannen Landschap Voor (her)ontwikkellocaties Evershoeve, Koetshuis, Jipkesbelt en Katenhorst, Landschap Overijssel, november 2015\.

Ten noorden en ten westen van het plangebied wordt een gebied van circa 7\.000 m2 ingericht ten behoeve van natuurontwikkeling in samenhang met de ten westen van het plangebied gelegen Reggepoel.

4\.8\.3 Conclusie

Gezien de terreinomstandigheden en ligging van het plangebied en de aard van de plannen, is op basis van de ecologische inventarisatie een voldoende beeld ontstaan. Uit de ecologische inventarisatie 2014 en de actualisatie 2017 is naar voren gekomen dat een aanvullend onderzoek in het kader van de Wnb niet noodzakelijk is. Met inachtneming van het broedseizoen van vogels is een ontheffing van de Wnb voor soorten of een vergunning op grond van de Wnb voor gebieden op voorhand niet nodig voor de beoogde activiteiten.

De ontwikkelingen hebben geen negatief effect op beschermde gebieden in het kader van de Wnb. De ontwikkelingen zijn ook niet in strijd met het provinciaal ruimtelijk natuurbeleid.

Het plan is wat betreft de natuurwet en \-regelgeving uitvoerbaar.

4\.9 Vormvrije m.e.r.\-beoordeling

Op 1 april 2011 is het gewijzigde Besluit m.e.r. in werking getreden.

Een belangrijke wijziging betreft het indicatief maken van de drempelwaarden in onderdeel D (betreft de m.e.r.\-beoordeling) van de bijlage bij het Besluit m.e.r. Concreet betekent dit dat, ook wanneer ontwikkelingen onder de in lijst D opgenomen drempelwaarden blijven, het bevoegd gezag zich er nog steeds van moet vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'. Daarbij zijn in het bijzonder de omstandigheden als bedoeld in bijlage III van de EU\-richtlijn van belang. Deze omstandigheden betreffen onder andere de kenmerken van de potentiÃ«le effecten en cumulatie. Op grond van artikel 3:46 van de Algemene wet bestuursrecht dient het bevoegd gezag zijn eventuele keuze voor gÃ©Ã©n m.e.r.\-beoordeling voor een activiteit die beneden de drempelwaarde valt, te motiveren in de overwegingen van het moederbesluit.

Het voorliggend planvoornemen voorziet in de realisatie van een woning. In de lijst van onderdeel D 11\.2 wordt gesproken over verplichting van een m.e.r.\-beoordeling voor de aanleg, wijziging of uitbreiding van een stedelijk ontwikkelingsproject met inbegrip van de bouw van winkelcentra of parkeerterreinen in de gevallen waarin de activiteit betrekking heeft op:

* een oppervlakte van 100 hectare of meer;

* een aaneengesloten gebied en 2000 of meer woningen omvat, of;

* een bedrijfsvloeroppervlakte van 200\.000 m2 of meer.

Het plan komt daarmee niet in aanmerking voor de beoordelingsplicht van de m.e.r. Desondanks moet het bevoegd gezag zich er nog steeds van vergewissen of activiteiten geen aanzienlijke milieugevolgen kunnen hebben, de zogenaamde 'vergewisplicht'. Alle milieuaspecten zijn reeds onderzocht. In navolgende tabel is een overzicht gegeven van de resultaten.

| Aspect | Invloed functieverandering |

| --- | --- |

| Milieuzonering | Zijn geen belemmeringen geconstateerd |

| Bodemkwaliteit | Zijn geen belemmeringen geconstateerd |

| Water | Zijn geen belemmeringen geconstateerd. Overleg met waterschap tijdens procedure |

| Geluid | Zijn geen belemmeringen geconstateerd |

| Luchtkwaliteit | Zijn geen belemmeringen geconstateerd |

| Externe veiligheid | Zijn geen belemmeringen geconstateerd |

| Archeologie | Zijn geen belemmeringen geconstateerd |

| Ecologie | Compensatie afdoende aangetoond |

|  |  |

Op basis van het vorenstaande hoeft naar het oordeel van het bevoegd gezag voor dit project geen m.e.r.\-(beoordelings)procedure te worden doorlopen. Voor zover sprake kan zijn van negatieve effecten op het milieu, worden voldoende waarborgen opgenomen in het bestemmingsplan om dit te voorkomen.

Hoofdstuk 5 Juridische vormgeving

5\.1 Algemeen

Het bestemmingsplan bestaat uit een verbeelding met regels en gaat vergezeld van een toelichting. De verbeelding en de regels vormen het juridisch binden\-de deel van het bestemmingsplan. De verbeelding heeft de rol van visualisering van de bestemmingen. De regels regelen de gebruiksmogelijkheden van de gronden, de bouwmogelijkheden en de gebruiksmogelijkheden van de aanwezige en/of op te richten bebouwing. De toelichting heeft weliswaar geen bindende werking, maar heeft wel een belangrijke functie bij de weergave en onderbouwing van het bestemmingsplan en bij de uitleg van de verbeelding en regels. In de volgende twee paragrafen wordt de systematiek van de regels uiteengezet en wordt een uitleg per bestemming gegeven.

De opbouw van het bestemmingsplan is conform SVBP 2012\. De regels van dit bestemmingsplan bestaan uit vier hoofdstukken, waarin achtereenvolgens de inleidende regels, de bestemmingsregels, de algemene regels en de overgangs\- en slotregels aan de orde komen.

5\.2 Bestemmingen

In de regels en op de verbeelding zijn drie bestemmingen opgenomen.

Groen\-Landschapswaarden

Deze gronden zijn bestemd voor plantsoen, gazon en groenstroken, alsmede voor voetpaden, nutsvoorzieningen, water, extensieve openluchtrecreatie en instandhouding van landschaps\- en natuurwaarden.

Natuur

Deze gronden zijn bestemd voor bosbouw, instandhouding en ontwikkeling van bos, natuurgebieden en watergangen, extensieve openluchtrecreatie en agrarisch medegebruik.

De woonbebouwing wordt geregeld door middel van een bouwvlak waarbinnen zowel het hoofdgebouw als bijgebouwen moeten worden gebouwd.

De toegestane bouw\- en goothoogte en inhoud zijn in de regels opgenomen. De regels kennen een aantal algemene bouwregels, waaronder bouwhoogte van andere bouwwerken.

Aan\-, uit\- en bijgebouwen op het gehele achtererf binnen het bouwvlak mogen worden gebouwd, gerekend vanaf een afstand van 1 m achter de voorgevel.

De landschapsmaatregelen uit het rapport Beeldkwaliteitsplannen Landschap Voor (her)ontwikkellocaties Evershoeve, Koetshuis, Jipkesbelt en Katenhorst, (Landschap Overijssel, november 2015\) zijn als voorwaardelijke verplichting opgenomen in de specifieke gebruiksregels.

In de bestemming zijn aan huis verbonden beroepen toegestaan. Het betreft hier met name dienstverlenende beroepen, waarbij veel denkwerk moet worden verricht en die over het algemeen in Nederland vanuit huis worden uitgeoefend. Duidelijk is dat het om het beroep gaat van degene die daar ook woont. Een praktijk met meerdere werknemers is alleen in zeer beperkte mate mogelijk. Het gaat dan om ondersteuning ter uitoefening van het beroep, zoals de assistente bij een tandarts. Een praktijk met meerdere advocaten of artsen is dus geen aan huis verbonden beroep. Wil men dit wel en zijn er geen ruimtelijke argumenten tegen een kleinschalige praktijk, dan kan hiervoor middels een omgevingsvergunning (afwijken van de gebruiksregels) toestemming worden verleend. Er wordt dan gesproken van een bedrijf. Ook andere soorten bedrijven kunnen naast de woonfunctie met vrijstelling worden toegestaan, mits de woonfunctie blijft gehandhaafd en een gedegen afweging is gemaakt, waaruit blijkt dat de bedrijfsuitoefening geen nadelige gevolgen heeft voor de omgeving.

5\.3 Algemene regels

In dit hoofdstuk zijn een anti\-dubbeltelregel, de algemene afwijkingsregels en de overige regels opgenomen.

In de algemene afwijkingsregels is een aantal bepalingen opgenomen die het mogelijk maken om het plan op ondergeschikte punten aan te passen.

Hoofdstuk 6 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

In het voorliggende geval wordt een anterieure overeenkomst gesloten tussen initiatiefnemer en de gemeente Hellendoorn. Hierin wordt tevens het risico van planschade opgenomen zodat het kostenverhaal voor de gemeente volledig is verzekerd. Dit brengt met zich mee dat vaststelling van een exploitatieplan achterwege kan blijven.

De kosten voor het opstellen van dit bestemmingsplan en de kosten voor de ontwikkeling van de locatie Jipkesbelt worden gedragen door de initiatiefnemer. Ten behoeve van de overdracht van gronden en inzet van beschikbare middelen voor revitalisering en beheer van het landgoed De Eversberg is een overeenkomst gesloten tussen de initiatiefnemer, de gemeente Hellendoorn en Landschap Overijssel. Op grond van deze overeenkomst stelt de gemeente dat het plan economisch uitvoerbaar is.

Hoofdstuk 7 Maatschappelijke uitvoerbaarheid

Het ontwerpbestemmingsplan heeft met ingang van 17 december 2016 gedurende een periode van 6 weken voor een ieder terinzage gelegen. Tegen het ontwerpbestemmingsplan zijn twee zienswijzen ingediend. Deze zijn beantwoord in het bijgevoegde Nota beoordeling zienswijzen. Naar aanleiding van de zienswijzen zijn de verbeelding en de toelichting aangepast.

![buttons](http://www.bugelhajema.nl/template2010/images/buttons.jpg)