xml version\="1\.0" encoding\="UTF\-8"?

Oude Wierdenseweg 3: Toelichting

direct naar inhoud van Toelichting

Oude Wierdenseweg 3

===================

Toelichting

-----------

| Plan: | Oude Wierdenseweg 3 |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.0141\.WP00003\-WP31 |

* Bijlagen bij de toelichting

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 Inleiding

+ 1\.1 Aanleiding

+ 1\.2 De bij het plan behorende stukken

+ 1\.3 Ligging van het plangebied

+ 1\.4 Huidige planologische situatie

+ 1\.5 Leeswijzer

* Hoofdstuk 2 De huidige situatie

+ 2\.1 Huidige situatie

+ 2\.2 Toekomstige situatie

* Hoofdstuk 3 Beleidskader

+ 3\.1 Rijksbeleid

+ 3\.2 Provinciaal beleid

+ 3\.3 Gemeentelijk beleid

* Hoofdstuk 4 Milieu\-aspecten

+ 4\.1 Bedrijven en andere activiteiten

+ 4\.2 Fysieke veiligheid

+ 4\.3 Externe veiligheid

+ 4\.4 Luchtkwaliteit

+ 4\.5 Geluid

+ 4\.6 Bodemkwaliteit

+ 4\.7 Flora en fauna

+ 4\.8 Archeologie

* Hoofdstuk 5 Waterparagraaf

* Hoofdstuk 6 Juridisch bestuurlijke aspecten

+ 6\.1 Inleiding

+ 6\.2 Juridische systematiek

+ 6\.3 Beschrijving per bestemming

* Hoofdstuk 7 Economische uitvoerbaarheid

* Hoofdstuk 8 Vooroverleg, Inspraak en Zienswijze

**Inhoudsopgave**

Hoofdstuk 1 Inleiding

1\.1 Aanleiding

1\.2 De bij het plan behorende stukken

1\.3 Ligging van het plangebied

1\.4 Huidige planologische situatie

1\.5 Leeswijzer

Hoofdstuk 2 De huidige situatie

2\.1 Huidige situatie

2\.2 Toekomstige situatie

Hoofdstuk 3 Beleidskader

3\.1 Rijksbeleid

3\.2 Provinciaal beleid

3\.3 Gemeentelijk beleid

Hoofdstuk 4 Milieu\-aspecten

4\.1 Bedrijven en andere activiteiten

4\.2 Fysieke veiligheid

4\.3 Externe veiligheid

4\.4 Luchtkwaliteit

4\.5 Geluid

4\.6 Bodemkwaliteit

4\.7 Flora en fauna

4\.8 Archeologie

Hoofdstuk 5 Waterparagraaf

Hoofdstuk 6 Juridisch bestuurlijke aspecten

6\.1 Inleiding

6\.2 Juridische systematiek

6\.3 Beschrijving per bestemming

Hoofdstuk 7 Economische uitvoerbaarheid

Hoofdstuk 8 Vooroverleg, Inspraak en Zienswijze

### Hoofdstuk 1 Inleiding

#### 1\.1 Aanleiding

Aan de zuidwestzijde ligt tussen de stad Almelo en het Twentekanaal, aan de Oude Wierdenseweg 3, een voormalig agrarisch erf. Met het staken van het agrarisch bedrijf hebben de schuren hun vervolgfunctie verloren. Op het perceel met een oppervlakte van 3600 m2 staat ongeveer 1300 m2 aan landschapsontsierende schuren.

De eigenaar wil het erf herontwikkelen tot woonerf met twee woningen. De bestaande woning blijft gehandhaafd. Voor de ontwikkeling van de nieuwe woningbouwkavel wordt gebruik gemaakt van de Rood\-voor\-Rood\-regeling van de gemeente Almelo. Volgens deze regeling moet er minimaal 850 m2Â landschapsontsierende schuren worden gesloopt in ruil voor een woningbouwkavel.

#### 1\.2 De bij het plan behorende stukken

Het bestemmingsplan "Oude Wierdenseweg 3" bestaat uit de volgende stukken:

+ a.  regels;

+ b.  verbeelding;

+ c.  bijlagen bij de toelichting;

+ d.  bijlagen bij de regels.

Op de verbeelding zijn de bestemmingen van de in het plan begrepen gronden aangegeven. In de regels zijn voorschriften opgenomen die noodzakelijk worden geacht voor een juiste ontwikkeling en beheer van het plangebied. De toelichting vergezelt het plan. Hierin zijn de aan het plan ten grondslag liggende uitgangspunten en onderzoeken weergegeven.

De bijlagen bij de toelichting betreffen:

* Inrichtingsplan Oude Wierdenseweg 3 Almelo;

* Quickscan Flora en Fauna;

* Verkennend Bodemonderzoek

* Watertoets.

#### 1\.3 Ligging van het plangebied

De projectlocatie ligt aan de zuidwestzijde van de stad Almelo, tussen de stad en het Twentekanaal in. (zie afbeelding 1\). De projectlocatie ligt aan de rand van de stad, in de westelijke groene long van de stad Almelo. Deze groene long wordt gekenmerkt door kleine, verspreid liggende erven met (voormalige) agrarische bedrijven en burgerwoningen. Tevens is er in het gebied een grote diversiteit aan natuur\- en landschapselementen.

![afbeelding "i_NL.IMRO.0141.WP00003-WP31_0001.png"](i_NL.IMRO.0141.WP00003-WP31_0001.png)

*Afbeelding 1: Ligging projectlocatie (rood omcirkeld) ten opzichte van de omgeving.*

In afbeelding 2 is de begrenzing van het projectgebied weergegeven met een rode lijn. Op het erf is de oorspronkelijke woonboerderij aan de zuid oostzijde nog aanwezig. De overige opstallen zijn schuren die als landschapsontsierend aangemerkt moeten worden. Alle schuren op het erf worden gesaneerd.

![afbeelding "i_NL.IMRO.0141.WP00003-WP31_0002.png"](i_NL.IMRO.0141.WP00003-WP31_0002.png)

*Afbeelding 2: Begrenzing projectgebied*

#### 1\.4 Huidige planologische situatie

Het erf aan de Oude Wierdenseweg 3 maakt deel uit van het geldende bestemmingsplan 'Westelijke groene long' van de gemeente Almelo (onherroepelijk vastgesteld op 20 juni 2013\). Het erf heeft in dit bestemmingsplan al geen agrarische bestemming meer, maar de enkelbestemming 'Wonen \- Stadsrand'. Daarnaast geldt voor het hele gebied de gebiedsaanduiding 'reconstructiewetzone \- verwevingsgebied'. In afbeelding 3 is een uitsnede van de verbeelding van het bestemmingsplan 'Westelijke groene long' opgenomen.

![afbeelding "i_NL.IMRO.0141.WP00003-WP31_0003.png"](i_NL.IMRO.0141.WP00003-WP31_0003.png)

*Afbeelding 3: Uitsnede plankaart bestemmingsplan 'Buitengebied 2010\.*

De bouw/ het gebruik van de compensatiewoning met bijgebouw is niet in overeenstemming met het geldend bestemmingsplan. In de bestemming 'Wonen \- Stadsrand' is een wijzigingsbevoegdheid (Art. 24\.7\.1\) opgenomen in dat de RvR\-regeling onder voorwaarden mag worden toegepast. In paragraaf 3\.3\.3\.1 moet worden aangetoond dat aan de voorwaarden wordt voldaan, danwel gemotiveerd wordt afgeweken.

In dit wijzigingsplan worden de randvoorwaarden uit de RvR\-regeling en de landschappelijke inpassing vastgelegd.

#### 1\.5 Leeswijzer

De plantoelichting geeft een toelichting op het bestemmingsplan, maar maakt geen deel uit van het bestemmingsplan. De plantoelichting bevat achtereenvolgens de volgende hoofdstukken:

Hoofdstuk 1 Inleiding

Hoofdstuk 2 De huidige situatie

Hoofdstuk 3 Beleidskader

Hoofdstuk 4 Milieu\-aspecten

Hoofdstuk 5 Waterparagraaf

Hoofdstuk 6 Juridisch bestuurlijke aspecten

Hoofdstuk 7 Economische uitvoerbaarheid

Hoofdstuk 8 Vooroverleg, Inspraak en Zienswijze

In hoofdstuk 1 wordt ingegaan op de onderdelen waaruit dit bestemmingsplan bestaat, de ligging en begrenzing van het plangebied en de huidige bestemmingsplannen die nu gelden. Hieruit blijkt het kader waarbinnen dit bestemmingsplan is opgesteld.

In het tweede hoofdstuk wordt de huidige situatie van het gebied beschreven (functionele, stedenbouwkundige en verkeerstructuur). Dit wordt aangevuld met het beleid dat, voor zover van toepassing, al is opgesteld (hoofdstuk 3\). In hoofdstuk 4 wordt de milieusituatie, inclusief het aspect fysieke veiligheid, besproken. Hoofstuk 5 bevat de waterparagraaf.

In hoofdstuk 6 worden algemene uitgangspunten voor het bestemmingsplan beschreven evenals hoe deze uitgangspunten zijn vertaald in de juridisch bindende plantekst en verbeelding.

In hoofdstuk 7 staat de financiÃ«le verantwoording van het plan en in hoofdstuk 8 het vooroverleg, de inspraak en zienswijzen.

### Hoofdstuk 2 De huidige situatie

#### 2\.1 Huidige situatie

Het erf ligt in een oud landschap, omgeven door landgoederen, op de grens van een dekzandvlakte en het beek\-/rivierdal. Het erf is op historische kaarten van 1901, 1935 en 1965 duidelijk herkenbaar. De omgeving rond 1901 kenmerkt zich door kleine onregelmatige percelen. De kenmerkende landschapsstructuren en beplantingselementen uit het Oude Hoevenlandschap zijn in de loop der jaren verdwenen. En door het verdwijnen van de houtwallen zijn de percelen vergroot.

In de periode 1965 tot nu is het omliggende landschap nauwelijks veranderd. Wel is het bos ten noorden van de projectlocatie fors uitgebreid.

Het erf zelf is een kenmerkend agrarisch erf, bestaande uit een woonboerderij met voormalig agrarsiche schuren. De woonboerderij en een grote schuur hebben een kenmerkend rood pannendak met witte windveren. De overige schuren dateren uit een latere tijd. Deze zijn voorzien van asbestdaken. Het gezamenlijke oppervlak van alle schuren die in het kader van de Rood\-voor\-Rood\-regeling worden gesaneerd, is 1300 m2.

![afbeelding "i_NL.IMRO.0141.WP00003-WP31_0004.png"](i_NL.IMRO.0141.WP00003-WP31_0004.png)

*Afbeelding 5:* Foto vanuit het Noorden

![afbeelding "i_NL.IMRO.0141.WP00003-WP31_0005.png"](i_NL.IMRO.0141.WP00003-WP31_0005.png)

*Afbeelding 6:* Landschapsontsierende schuur

#### 2\.2 Toekomstige situatie

Doel is nu om het erf aan de Oude Wierdenseweg 3 op te waarderen door het slopen van 1300 m2Â landschapsontsierende schuren, het verwijderen van alle erfverharding en het toevoegen van passende beplanting, zodat een kwaliteitsimpuls aan het erf en de omgeving wordt gegeven. De huidige woning blijft behouden. De realisatie van de nieuwe woningbouwkavel op dit erf vormt de motor van het plan.

Voor het erf is een inrichtingsplan opgesteld (zie Inrichtingsplan van de regels). Dit inrichtingsplan bevat tekeningen en een tekstuele onderbouwing. In deze paragraaf wordt in afbeelding 7 een weergave van de nieuwe erfinrichting gegeven, gevolgd door een beknopte onderbouwing. Voor de uitgebreide onderbouwing wordt verwezen naar Bijlage 1 van de toelichting van dit bestemmingsplan.

![afbeelding "i_NL.IMRO.0141.WP00003-WP31_0006.png"](i_NL.IMRO.0141.WP00003-WP31_0006.png)

*Afbeelding 7: Weergave inrichtingsplan (Bron: Eelerwoude B.V.)*

##### 2\.2\.1 Bebouwing

De voormalig agrarische gebouwen op het erf worden allemaal gesaneerd. De woonboerderij aan de oostzijde blijft behouden. Bij deze woning wordt een nieuw bijgebouw gerealiseerd met een maximale oppervlakte van 100 m2. De compensatiewoning (met een maximale inhoudsmaat van 750 m3) wordt aan de westzijde van het erf gebouwd met een bijgebouw van 100 m2.

Het totale erf is ontworpen als Ã©Ã©n ruimtelijke eenheid om verrommeling in het landschap tegen te gaan. De ruimte voor op het erf wordt vanaf de weg visueel een geschakelde centrale ruimte. Passend in het landschap wordt de nieuwe woning en het bijgebouw gestrooid op het erf gepositioneerd. De nokrichting van de nieuwe woning staat gedraaid ten opzichte van de oorspronkelijke woning om een informele opzet te creeren passend bij het Oude Hoevenlandschap.

##### 2\.2\.2 Landschappelijke inpassing

Om het geheel landschappelijk in te passen wordt aansluiting gezocht bij de omgeving. De westzijde van de nieuwe kavel krijgt een houtwal om het kleinschalig karakter van het landschap te versterken. De achterzijde van het erf blijft open, waardoor doorzichten op het achterliggende landgoed Bellinckhof behouden blijven.

Op het achtererf wordt een solitiare boom of bomengroep aangeplant om de typische kenmerken van een Twents erf kracht bij te zetten. Voor de beplanting worden gebiedseigen soorten gebruikt.

##### 2\.2\.3 Verkeer en parkeren

De huidige in\- en uitrit van het erf zal in de toekomstige situatie de ontsluiting blijven van de bestaande woning. Deze in\- en uitrit is tevens de toegang tot het achterliggende agrarische perceel.

De compensatiewoning wordt ontsloten via een eigen in\- en uitrit naast de reeds bestaande in\- en uitrit.

De compensatiewoning brengt een beperkte toename van verkeersgeneratie met zich mee. De Oude Wierdenseweg heeft voldoende capaciteit voor de toename van de verkeersbeweging van Ã©Ã©n woning. Op basis van bovenstaande mag worden geconcludeerd dat er vanuit verkeerskundig oogpunt geen bezwaren zijn ten aanzien van de voorgenomen ontwikkeling.

Bij de ontwikkeling van een nieuwe functie dient rekening te worden gehouden met de parkeerbehoefte. Als gevolg van de realisatie van de compenatiewoning zal de parkeerbehoefte toenemen. Echter moet worden geconcludeerd dat op het nieuwe erf voldoende ruimte is om te voldoen aan deze parkeerbehoefte.

### Hoofdstuk 3 Beleidskader

#### 3\.1 Rijksbeleid

##### 3\.1\.1 Structuurvisie Infrastructuur en Ruimte

De Structuurvisie Infrastructuur en Ruimte (SVIR) bevat de visie van het Rijk op de ruimtelijke ontwikkeling van Nederland. Het Rijk streeft naar een krachtige aanpak die ruimte geeft aan regionaal maatwerk, de gebruiker voorop zet, investeringen prioriteert en ruimtelijke ontwikkelingen en infrastructuur met elkaar verbindt. In 2012 is deze visie officieel in werking getreden. In deze structuurvisie schetst het Rijk ambities voor Nederland in 2040\. staan. Uitgaande van de verantwoordelijkheden van het Rijk zijn de ambities uitgewerkt in rijksdoelen tot 2028, daarbij is aangegeven welke nationale belangen aan de orde zijn. De tijdshorizon is gesteld omdat in de loop van de tijd nieuwe ontwikkelingen en opgaven kunnen vragen om bijstelling van de rijksdoelen. Voor de ambities zijn rijksinvesteringen slechts Ã©Ã©n van de instrumenten die worden ingezet. Kennis, bestuurlijke afspraken en kaders kunnen ook worden ingezet. De huidige financiÃ«le rijkskaders (begroting) zijn randvoorwaardelijk voor de concrete invulling van die rijksambities. De ruimtelijke waarden die het nationaal belang waarborgen zijn opgenomen in 13 verschillende belangen. In de structuurvisie wordt ook aangegeven op welke wijze het Rijk deze belangen wil verwezenlijken. Dit zorgt voor een duidelijk overzicht in Ã©Ã©n document gezamenlijk met de doelen die het Rijk heeft opgesteld.

Het onderhavige plan maakt geen inbreuk op de nationale belangen, zoals in de SVIR benoemd.

##### 3\.1\.2 Besluit algemene regels ruimtelijke ordening

Het Besluit algemene regels ruimtelijke ordening (Barro) is op 30 december 2011 in werking getreden. In het Barro wordt een aantal projecten die van Rijksbelang zijn met name genoemd en met behulp van digitale kaartbestanden exact ingekaderd. Per project worden vervolgens regels gegeven, waaraan ruimtelijke plannen moeten voldoen.

Binnen het Barro worden de volgende onderdelen besproken:

* Project Mainportontwikkeling Rotterdam;

* Kustfundament;

* Grote rivieren;

* Waddenzee en waddengebied;

* Defensie;

* Erfgoederen van uitzonderlijke universele waarde.

In oktober 2012 is het besluit aangevuld met de ruimtevraag voor de onderwerpen veiligheid op rijkswegen, toekomstige uitbreiding van infrastructuur, de elektriciteitsvoorziening, de NNN, de veiligheid van primaire waterkeringen, reserveringsgebieden voor hoogwater, maximering van het de verstedelijkingsruimte in het IJsselmeer en is het onderwerp duurzame verstedelijking in regelgeving opgenomen.

De âladder voor duurzame verstedelijkingâ is in de Structuurvisie Infrastructuur en Ruimte (SVIR) geÃ¯ntroduceerd en vastgelegd als procesvereiste in het Besluit ruimtelijke ordening (Bro). Het Bro (artikel 3\.1\.6 lid 2\) bepaalt dat voor nieuwe stedelijke ontwikkelingen de treden van de ladder moet worden doorlopen. Doel van de ladder voor duurzame verstedelijking is een goede ruimtelijke ordening in de vorm van een optimale benutting van de ruimte in stedelijke gebieden. Met de ladder voor duurzame verstedelijking wordt een zorgvuldige afweging en transparante besluitvorming bij alle ruimtelijke en infrastructurele besluiten nagestreefd. In het voorliggende plan worden voormalige bedrijfsgebouwen gesloopt, en wordt de bedrijfsbestemming omgezet in een woonbestemming, waarbij de realisatie van twee extra nieuwe woningen mogelijk wordt gemaakt. Blijkens jurisprudentie wordt een dergelijke kleinschalige ontwikkeling niet aangemerkt als een stedelijke ontwikkeling in de zin van de Bro. Een verdere toetsing aan de ladder voor duurzame verstedelijking is daarmee niet noodzakelijk.

Het onderhavige plan heeft verder geen betrekking op de overige benoemde onderdelen in het Barro.

##### 3\.1\.3 Conclusie Rijksbeleid

De voorgenomen ontwikkelingen op het erf aan de Oude Wierdenseweg 3 voldoen aan de SVIR en het Barro. Vanuit de SVIR en de Barro gelden geen randvoorwaarden of uitgangspunten die rechtstreeks doorwerken op het voorgenomen plan.

#### 3\.2 Provinciaal beleid

**Omgevingsvisie\- en verordening Overijssel**

De Omgevingsvisie Overijssel betreft een integrale visie die het voorheen geldende Streekplan Overijssel 2000\+, het Verkeer\- en vervoerplan, het Waterhuishoudingsplan en het Milieubeleidsplan bundelt tot een document. Het plan is op 1 juli 2009 vastgesteld door Provinciale Staten en op 1 september 2009 in werking getreden. De twee grote thema's van de Omgevingsvisie zijn duurzaamheid en ruimtelijke kwaliteit. Deze thema's zijn in de Omgevingsverordening in definities verankerd. De definitie van duurzaamheid luidt: "duurzame ontwikkeling voorziet in de behoefte aan de huidige generatie, zonder voor toekomstige generaties de mogelijkheden in gevaar te brengen om ook in hun behoeften te voorzien". Duurzaamheid vraagt om een transparante afweging van ecologische, economische en sociaal\-culturele beleidsambities. De definitie van ruimtelijke kwaliteit luidt: "het resultaat van menselijk handelen en natuurlijke processen dat de ruimte geschikt maakt en houdt voor wat voor mens, plant en dier belangrijk is". Ruimtelijke kwaliteit is het resultaat van menselijk handelen en natuurlijke processen. De provincie wil ruimtelijke kwaliteit realiseren door, naast bescherming, vooral in te zetten op het verbinden van bestaande kwaliteiten en nieuwe ontwikkelingen.

De provincie heeft een hoofdambitie, zorgen voor een toekomstvaste groei van welvaart en welzijn met daarbij een verantwoord beslag op de beschikbare natuurlijke hulpbronnen en voorraden. Enkele belangrijke beleidskeuzes waarmee de provincie haar ambities wil realiseren zijn:

* Herstructurering: Er wordt ingezet op een breed spectrum aan woon\-, werk\- en mixmilieu's, dorpen en steden worden gestimuleerd om hun eigen kleur te ontwikkelen.

* Hoofdinfrastructuur: Investeren in wegverkeer: trein, fiets, waar veiligheid en doorstroming centraal staan.

* SER\-ladder: Zuinig en zorgvuldig ruimtegebruik toepassen bij bebouwing door hantering van de 'SER\-ladder'. Deze methode maakt eerst het gebruik van de ruimte, die wordt geoptimaliseerd, daarna de wordt toepassing van meervoudig ruimtegebruik onderzocht, vervolgens de mogelijkheid om het ruimtegebruik uit te breiden. Hierbij is afstemming tussen gemeenten over woningbouwprogramma's en bedrijfslocaties noodzakelijk.

* Plannen: Ruimtelijke plannen ontwikkelen aan de hand van gebiedskenmerken en keuzes voor duurzaamheid.

*Actualisatie Omgevingsvisie\- en verordening*

Provinciale Staten hebben op 3 juli 2013 de actualisatie Omgevingsvisie vastgesteld, evenals de actualisatie van de verordening. Daarmee staat onder andere ook de herbegrenzing van de NNN vast. Binnen de begrenzing van de NNN heeft de provincie de gronden opgenomen die nodig zijn om de doelen te halen voor Natura 2000\. Een deel van de doelen wordt bereikt via Programmatische Aanpak Stikstof (PAS). De PAS wordt wettelijk geregeld en is bedoeld om Natura 2000\-doelen veilig te stellen Ã©n ruimte te maken voor nieuwe economische activiteiten. Voor de begrenzing van de ontwikkelopgave Natura 2000 heeft de provincie gebiedsdocumenten en maatregelkaarten laten opstellen. De provincie maakt samen met haar partners een uitvoeringsplan voor de realisatie van maatregelen voor Natura 2000 en de Programmatische Aanpak Stikstof (PAS). Voor het realiseren van de NNN en de Ontwikkelopgave Natura 2000 en PAS zijn landbouwgronden nodig. Deze gronden worden gebruikt voor het realiseren van nieuwe natuur of om maatregelen te nemen voor de naastgelegen natuurgebieden. Deze maatregelen zorgen veelal voor vernatting van de gronden en/of hebben betrekking op minder of geen bemesting. Hierdoor worden deze gebieden minder of ongeschikt voor de landbouw.

*Kwaliteitsimpuls Groene Omgeving*

Door de Omgevingsvisie is het eerdere detailkader, zoals o.a. 'Rood voor Rood', 'Rood voor Groen' en 'Nieuwe landgoederen' vervallen en is er een nieuw document opgesteld: de 'Kwaliteitsimpuls Groene Omgeving' (KGO). KGO is vastgelegd in de provinciale verordening (artikel 2\.1\.6\). De KGO gaat er vanuit dat er ruimte is voor grootschalige uitbreidingen en nieuwe functies in het buitengebied, uitsluitend indien hier sociaal economische en/of maatschappelijke redenen voor zijn en er is aangetoond dat het verlies aan ecologische en/of landschappelijke waarden in voldoende mate wordt gecompenseerd door investeringen ter versterking van de ruimtelijke kwaliteit in de omgeving.

Het voorliggende plan betreft een plan waarbij 1300 m2 aan landschapsontsierende agrarische schuren worden gesloopt. Ter compensatie wordt Ã©Ã©n woningbouwkavel gerealiseerd en wordt het erf landschappelijk ingepast. De ruimtelijke ontwikkeling is 'met gesloten beurs'. Dit betekent dat de opbrengst van de te realiseren woningbouwkavels, wordt geinvesteerd in ruimtelijke kwaliteit. Het plan behelst geen verlies aan ecologische en landschappelijke waarden, maar juist een aanmerkelijke winst. Deze winst komt vooral voort uit de investeringen die worden gedaan op het gebied van asbestsanering, zowel op de daken als in de bodem. De kwaliteitseisen uit het opgestelde inrichtingsplan (zie Bijlage 1Â van de toelichting) zijn daarbij vastgelegd in dit bestemmingsplan. Hiermee voldoet het plan aan het KGO\-beleid, zoals vastgelegd in artikel 2\.1\.6 van de Omgevingsverordening.

*Uitvoeringsmodel Omgevingsvisie Overijssel*

Om de opgaven, kansen, beleidsambities en ruimtelijke kwaliteitsambities van de provincie waar te maken bevat de Omgevingsvisie een uitvoeringsmodel. Dit model is gebaseerd op drie verschillende niveaus. Aan de hand van deze drie niveaus kan worden bepaald of er een ruimtelijke ontwikkeling mogelijk is en er behoefte aan is, waar het past in de Omgevingsvisie en hoe het uitgevoerd kan worden. De volgende niveaus komen aan de orde.

* 1\. Generieke beleidskeuzes;

* 2\. Ontwikkelingsperspectieven;

* 3\. Gebiedskenmerken.

![afbeelding "i_NL.IMRO.0141.WP00003-WP31_0007.png"](i_NL.IMRO.0141.WP00003-WP31_0007.png)

*1\. Generieke beleidskeuzes*

Generieke beleidskeuzes vloeien voort uit keuzes van de EU, Rijk of de provincie. Deze keuzes kunnen bepalen of ontwikkelingen mogelijk zijn of niet. Het uitvoeringsmodel vraagt bij nieuwe ontwikkelingen dus eerst te kijken naar het niveau van generieke beleidskeuzes. Hierbij gaat het om de normen van de SER\-ladder, de NNN, externe veiligheid, ligging in het grondwaterbeschermingsgebied, waterveiligheid etc. Geconstateerd wordt dat het voorliggende plan aangaande deze generieke beleidskeuzes niet op belemmeringen stuit.

*2\. Ontwikkelingsperspectieven*

De opgaven, kansen, beleidsambities en ruimtelijke kwaliteitsambities voor de provincie zijn geschetst in ontwikkelingsperspectieven voor de groene en stedelijke omgeving. Met de ontwikkelingsperspectieven wordt de ruimtelijke ontwikkelingsvisie van de provincie vormgegeven. Het projectgebied, het erf aan de Gammelkeresweg 6\-8, ligt in het ontwikkelingsperspectief 'Buitengebied met het accent op veelzijdige gebruiksruimte, mixlandschap' (zie afbeelding 8\).

![afbeelding "i_NL.IMRO.0141.WP00003-WP31_0008.png"](i_NL.IMRO.0141.WP00003-WP31_0008.png)

*Afbeelding 8: Uitsnede kaart ontwikkelingsperspectieven omgevingsvisie provincie Overijssel*

In dit perspectief is sprake van verweving van functies. Aan de ene kant land\- en akkerbouw als belangrijke vorm van landgebruik. Aan de andere kant gebruik voor landschap, natuur, milieubescherming, cultuurhistorie, recreatie, wonen en andere bedrijvigheid. Hier staat de kwaliteitsambitie voortbouwen aan de kenmerkende structuren van de agrarische cultuurlandschappen voorop. Daarmee wil de provincie de ontwikkelingsmogelijkheden van de landbouw en andere sectoren zoals recreatie, nog nadrukkelijker verbinden met behoud en versterking van cultuurhistorie, natuur en landschap. De voorgenomen ontwikkeling, waarbij landschapsontsierende agrarische schuren (inclusief erfverharding, sleufsilo's etc.) worden gesloopt en er in ruil een woningbouwkavel worden gerealiseerd, past binnen dit ontwikkelingsperspectief. Een woonerf sluit qua functie goed aan op de aanwezige functies in de omgeving van het plangebied.

*3\. Gebiedskenmerken*

In het provinciale beleid zijn voor alle gebieden gebiedskenmerken aangegeven. Het beleid voor deze gebiedskenmerken is vastgelegd in artikel 2\.1\.5 van de provinciale verordening. Hierin is bepaald dat inzichtelijk moet worden gemaakt dat voldaan wordt aan dit beleid. Wanneer in het beleid normerende uitspraken worden gedaan, voorziet het bestemmingsplan (voor zover deze uitspraken zich daarvoor lenen) in een bestemmingsplanregeling conform deze normerende uitspraken. Wanneer in het beleid richtinggevende uitspraken worden gedaan, voorziet het bestemmingsplan (voor zover deze uitspraken zich daarvoor lenen) in een bestemmingsplanregeling conform deze richtinggevende uitspraken. De gebiedskenmerken zijn opgenomen in verschillende lagen; de natuurlijke laag, de agrarische cultuur laag, de stedelijke laag en de lust\- en leisurelaag. Op basis van deze kenmerken is er ingezoomd op het projectgebied en gekeken welke specifieke kwaliteitsvoorwaarden en opgaven (normerend en richtinggevend) voor ruimtelijke ontwikkelingen van toepassing zijn.

*Natuurlijke laag*

De natuurlijke laag is ontstaan doordat abiotische en biotische processen inwerken op de ondergrond van bodem en geologie. Van oudsher bestaat er een sterke samenhang tussen het natuur\- en watersysteem. Vervolgens heeft de natuurlijke laag plek en betekenis gekregen in het menselijke occupatieproces. Lange tijd is de natuurlijke laag sturend geweest voor een groot deel van de ruimtelijke ontwikkelingen. Mensen vestigden zich op de droge plekken en wegen werden aangelegd bij goed doorwaadbare plekken in de beek. Pas de laatste eeuw is deze samenhang door technische mogelijkheden verminderd en zijn de kwaliteiten van de natuurlijke laag aangetast. Het beter afstemmen van de ruimtelijke ontwikkelingen op de natuurlijke laag, kan voorkomen en er voor zorgen dat natuurlijke kwaliteiten weer medebepalend worden. Het plangebied is gelegen op de grens van een dekzandvlakte en een nat beekdal (zie afbeelding 9, het donkerbruine gebied).

![afbeelding "i_NL.IMRO.0141.WP00003-WP31_0009.png"](i_NL.IMRO.0141.WP00003-WP31_0009.png)

*Afbeelding 9: Uitsnede gebiedskenmerkenkaart Omgevingsvisie Provincie Overijssel, kaartlaag*

*'natuurlijke laag'.*

De dekzandvlaktes beslaan een groot deel van de oppervlakte van de provincie. In de occupatiegeschiedenis zijn de dekzandvlaktes voor het overgrote deel in cultuur gebracht als essenlandschap, oude hoevenlandschap en heideontginningslandschap. Kenmerkend reliÃ«f is op veel plaatsen vervlakt, bijvoorbeeld door egalisaties ten behoeve van de landbouw. De ambitie is de hoogteverschillen te versterken en het verschil in landschap met natuurlijke beplanting te accentueren.

Normerend:

* Dekzandvlakten en ruggen krijgen een beschermende bestemmingsregeling, gericht op instandhouding van de hoofdlijnen het huidige reliÃ«f.

Het erf aan de Oude Wierdenseweg 3 ligt op een overgang tussen het dekzand en het beekdal. Deze overgang wordt versterkt door de landschappelijke inpassing. De inrichtingseisen uit het inrichtingsplan zijn als voorwaardelijke verplichting opgenomen in de regels van dit bestemmingsplan.

Richtinggevend:

* Als ontwikkelingen plaats vinden, dan dragen deze bij aan het beter zichtbaar en beleefbaar maken van de hoogteverschillen en het watersysteem. Beiden zijn tevens uitgangspunt bij (her)inrichting.

* Beplanting dient te bestaan uit soorten die van nature in het gebied voorkomen.

* Bij ontwikkelingen is de (strekkings)\-richting van het landschap, gevormd door de afwisseling van beekdalen en ruggen, het uitgangspunt.

In het voorliggende plan wordt door het toepassen van passende beplanting, de afwisseling in vegetatie die hier van nature zou ontstaan versneld gerealiseerd. Dit zorgt voor behoud van de leesbaarheid van het landschap en het benadrukken van het verschil in hoog en laag. De nieuwe bebouwing wordt gerealiseerd binnen de contouren van het huidige erf. Hiermee wordt een compact erf gerealiseerd.

*Laag agrarische cultuurlandschap*

In het agrarisch cultuurlandschap gaat het er om dat de mens inspeelt op de natuurlijke omstandigheden en die ten nutte maakt. Vanuit de nederzettingen zijn de omliggende gronden ooit ontgonnen, daardoor is er een sterke ruimtelijke en functionele relatie met het omringende landschap ontstaan. Afhankelijk van de stand van de techniek en de beschikbaarheid van meststoffen is door de eeuwen heen een geschakeerd patroon van akkers, weiden, hooiland en bebouwing gegroeid. Dit verschil in tijd geeft mede richting aan de ontwikkeling van deze gebieden. Binnen de regionale landschappen is er vaak op korte afstand sprake van verschillen: de es, de flank en het beekdal. Het plangebied ligt in het Oude Hoevenlandschap (zie afbeelding 10\).

![afbeelding "i_NL.IMRO.0141.WP00003-WP31_0010.png"](i_NL.IMRO.0141.WP00003-WP31_0010.png)

*Afbeelding 10: Uitsnede gebiedskenmerkenkaart Omgevingsvisie Provincie Overijssel, kaartlaag*

*'agrarisch cultuurlandschap'.*

In de laag van het agrarisch cultuurlandschap, afbeelding 11, gaat het erom dat de mens inspeelt op de natuurlijke omstandigheden. Er zijn grote verschillen in leeftijd van de verschillende landschappen. Afhankelijk van bijvoorbeeld techniek en de beschikbaarheid van meststoffen is er door de jaren heen een geschakeld patroon van akkers, weiden, hooiland en bebouwing ontstaan. Structuur, maatvoering en landschapselementen werden keer op keer aan de veranderende omstandigheden aangepast. Landschapselementen verliezen hun functie voor de landbouw. Erven van stoppende boeren worden âburgerâerven voor wonen en/of werken. Met het verdwijnen van het oude landschap zijn er in de tijd

ook veel nieuwe kwaliteiten aan toegevoegd. Bijvoorbeeld in de wederopbouwperiode en in de landinrichtingsprojecten. Het bestaande palet aan agrarische cultuurlandschappen moet worden versterkt. Dit project kan zowel bijdragen aan landschapsstructuren, als aan het toevoegen van nieuwe elementen in de vorm van een Rood voor Rood erf. Er moet invulling worden gegeven aan de nieuwe ontwikkeling in een oud landschap in het buitengebied van Almelo. De projectlocatie ligt midden in het Oude Hoevenlandschap. Het Oude Hoevenlandschap heeft verspreide erven met een vaak âeigenâ es. Ze zijn ontstaan nadat de complexen met grote essen bezet waren. Dit leidde tot een landschap dat klein

van schaal is. Tevens heeft dit reflecties op de ondergrond. Zo wordt een contrastrijk landschap gecreÃ«erd met veel variatie. De ambitie is de kenmerkende afwisseling tussen de erven, laagtes en houtwallen te versterken. Het gaat hierbij met name om de open es, de routes over de erven, de erven zelf en de landschapsbeplanting.

Normerend:

* De essen krijgen een beschermende bestemmingsregeling, gericht op instandhouding van de karakteristieke openheid, de huidige bodemkwaliteit en het huidige reliÃ«f.

* Op de flanken krijgen de kleinschalige landschapselementen, zoals houtwallen, bosjes, zandpaden, karakteristieke erven en beeldbepalende open ruimte daartussen, een beschermende bestemmingsregeling, gericht op instandhouding van dit kleinschalige patroon.

Met het voorliggende plan wordt het contrastrijke landschap van het Oude Hoevenlandschap versterkt. De nieuwe woning wordt op het huidige erf gerealiseerd. Door de realisatie van een compact erf blijft de openheid van het landschap behouden. Door het toepassen van passende, inheemse beplanting in dit gebied wordt het verschil in vegetatie dat hier van nature zou ontstaan versneld gerealiseerd. Dit zorgt voor behoud van de leesbaarheid van het landschap en het verschil in hoog en laag. De inrichtingseisen uit het inrichtingsplan zijn als voorwaardelijke verplichting opgenomen in de regels van dit bestemmingsplan.

Richtinggevend:

* Als ontwikkelingen plaats vinden in het essenlandschap, dan krijgen deze in de flanken een plaats, met respect voor en bijdragend aan de aanwezige bebouwingsstructuren (lint, erf) en versterking van het landschappelijk raamwerk.

De voorgenomen ontwikkeling vindt plaats binnen de contouren van het huidige erf aan de Oude Wierdenseweg 3, waarbij het landschappelijke raamwerk wordt versterkt.

*Stedelijke laag*

In de stedelijke laag is de koppeling van de sociale en fysieke dynamiek van de stedelijke functies aan het verbindende netwerk van wegen, paden, spoorwegen en kanalen een belangrijk ordenend principe. EfficiÃ«ntie en nabijheid zijn belangrijke vestigingsoverwegingen. Daarbij wordt kwaliteit, eigenheid en onderscheidend vermogen van de regio steeds belangrijker. Agrarische erven hebben van oudsher een hele sterke binding met het landschap. Vanuit het erf werden de omliggende gronden in cultuur gebracht en vervolgens eeuwenlang bewerkt. Bijzonder is dat elk landschap zijn eigen erftype heeft. De opbouw, erfbebouwing, erfbeplantingen en relaties met de omliggende gronden zijn specifiek voor het betreffende landschapstype, alsof in het erf de genen van het landsschap besloten liggen. Bij de transformatie van erven in het landelijk gebied vervalt vaak de vanzelfsprekende samenhang tussen erf en landschap. De ambitie is de erven levend te houden, verbonden met het landschap. Uitgangspunten vanuit de stedelijke laag met betrekking tot het projectgebied:

* Bijdragen aan behoud en ontwikkeling van de ruimtelijke kwaliteit;

* Behoud en versterking kenmerkende erfstructuur en volumematen;

* Behouden robuuste ensemble;

* Koppelen erf aan landschap.

Met deze uitgangspunten is waar mogelijk rekening gehouden in het inrichtingsplan. Zo wordt de ruimtelijke kwaliteit verbeterd (landschappelijk inpassing en sloop landschapsontsierende schuren) en is het erf gekoppeld aan het landschap.

*Lust\- en leisurelaag*

De lust\- en leisurelaag is het domein van de belevenis, betekenis en identiteit. De lust\- en leisurelaag voegt eigen kenmerken toe, zoals landgoederen, recreatieparken, en recreatieve routes, maar benut vooral de kwaliteiten van de andere drie lagen. Het stelt kwaliteiten zoals de natuur, de productielandschappen en de steden in een ander daglicht en maakt ze beleefbaar en tot een belevenis. Het belevingsaspect en identiteit worden steeds belangrijker pijlers van ruimtelijke kwaliteitsbeleid. De Lust\- en leisurelaag heeft geen directe invloed op het voorgenomen plan.

*Conclusie gebiedskenmerken*

In het inrichtingsplan (zie Bijlage 1 van de toelichting) is rekening gehouden met de uitgangspunten die voortkomen uit de geldende gebiedskenmerken. De inrichting van het plangebied draagt bij aan het herstellen van karakteristieken en de schaal van het landschap.

**Conclusie provinciaal beleid**

Het voorliggende ruimtelijke plan past binnen het provinciale beleid, zoals ook vastgelegd in de provinciale verordening. Het plan past binnen het geldende ontwikkelingsperspectief en is uitgewerkt op basis van de gebiedskenmerken.

#### 3\.3 Gemeentelijk beleid

##### 3\.3\.1 Structuurplan Almelo

Het âStructuurplan Almeloâ is op 6 maart 2003 vastgesteld. Het structuurplan geeft een visie op de gewenste toekomstige ruimtelijke ontwikkeling van Almelo.

Als gevolg van de vaststelling van het Masterplan in 2006 is het Structuurplan Almelo in 2006 partieel herzien ten behoeve van twee grote ontwikkelingen in Almelo te weten Waterrijk en Almelo Noord Oost. In 2008 is het Structuurplan Almelo wederom partieel herzien ten behoeve van de binnenstad en in 2009 ten behoeve van het IndiÃ«terrein.

De ruimtelijke hoofdstructuur van Almelo wordt gekenmerkt door vier groene lobben die vanuit het omliggende buitengebied tot aan de rand van het stadscentrum reiken.

Het plangebied is gelegen in het landelijk gebied, in de westelijke groene long. In onderstaande afbeelding is dit weergegeven.

![afbeelding "i_NL.IMRO.0141.WP00003-WP31_0011.png"](i_NL.IMRO.0141.WP00003-WP31_0011.png)

Het plangebied is gelegen in het landelijk gebied van de westelijke groene long. De westelijke groene long is in het Structuurplan van 2003 aangeduid voor de latere voortzetting van de stedelijke uitbreiding. Tot deze stedelijke uitbreiding wordt de westelijke groene long aangemerkt als te behouden landschappelijk gebied.

Door de focus op inbreiding in plaats van uitbreiding krijgen de stadsranden een steeds definitievere vorm. De landschappelijke kwaliteit in en rond de stadsranden zijn van groot belang.

Met de herontwikkeling van het erf aan de Oude Wierdenseweg 3 wordt bijgedragen aan de versterking en het behoud van de landschappelijke kwaliteit van de stadsrand. Geconcludeerd kan worden dat de ontwikkeling past in de uitgangspunten van het structuurplan.

##### 3\.3\.2 Beleidsnotitie 'Her\- en nevengebruik VAB, Rood voor Rood'

Het gemeentelijk beleid 'Her\- en nevengebruik VAB, Rood voor rood' van de gemeente Almelo, d.d. 19\-11\-2007 is gebaseerd op het provinciale uitvoeringskader van de Rood voor Rood regeling, dat met invoering van de Kwaliteitsimpuls Groene Omgeving daarin is ondergebracht. Voor de gemeente Almelo geldt als uitgangspunt dat bij de toepassing van Rood voor Rood niet alleen getracht wordt om te komen tot de sloop van ontsierende bebouwing, maar tevens tot een concentratie van burgerwoningen in het landelijk gebied. Achterliggend doel is om te voorkomen dat de ontwikkeling van agrarische bedrijven wordt gehinderd door de toevoeging van woningen.

Indien er geen sprake is van een belemmering, is het uitgangspunt dat de compensatiewoning wordt gerealiseerd op de slooplocatie. De kern van deze regeling is dat minimaal 850 mÂ² aan landschapsontsierende bebouwing gesloopt moet worden. Hiervoor in de plaats mag een woning gebouwd worden van maximaal 750 mÂ³ en bijgebouw van 100 m2. Door voorwaarden van het beleid zijn doorvertaald in het bestemmingsplan 'Westelijke groene long' dat ter plaatse geldt.

Het voorgenomen plan voldoet aan het 'Rood voor Rood\-beleid'. Er wordt 1300 m2 gesloopt,Â waarvoor ter compensatie een woningbouwkavel wordt gerealiseerd. Alle landschapsontsierende bebouwing wordt gesloopt, inclusief sleufsilo's, erfverharding etc. De ontwikkeling is met gesloten beurs. Naast de asbestsanering van de daken Ã©n onder de verharding, wordt het geheel landschappelijk ingepast. Hiermee wordt fors geÃ¯nvesteerd in ruimtelijke kwaliteit van het projectgebied. De kosten zijn zo hoog dat met de Rood voor Rood\-ontwikkeling dan ook geen winst wordt gemaakt.

##### 3\.3\.3 Bestemmingsplan 'Westelijke groene long'

Het bestemmingsplan 'Westelijke Groene Long' is vastgesteld op 20 juni 2013 door de gemeenteraad van de gemeente Almelo en omvat de planologisch\-juridische regeling voor het landelijk gebied van de gemeente. Het bestemmingsplan 'Westelijke Groene Long' biedt, binnen de randvoorwaarden die gelden vanuit onder meer het landschap, milieu, water en cultuurhistorie, ontwikkelingsruimte aan bestaande functies en speelt daarnaast in op toekomstige of mogelijk gewenste ontwikkelingen. In artikel 24\.7 staan de wijzigingsbevoegdheden voor het college opgenomen.

Hieronder volgt artikel 24\.7\.1\. 'Extra woningen bij sloop van bedrijfsbebouwing' waar in dit plan gebruik van is gemaakt:

Burgemeester en wethouders kunnen het plan wijzigen voor de bouw van Ã©Ã©n of meerdere extra woningen, in verband met sloop van voormalige agrarische bebouwing, met inachtneming van de volgende voorwaarden:

* a. ter compensatie van de sloop van minimaal 850 m2 voormalige bedrijfsbebouwing en/of bijbehorende bouwwerken bij de bedrijfswoning, niet zijnde karakteristieke bebouwing en opgericht met een bouwvergunning voor 1 januari 2004, kan Ã©Ã©n compensatiewoning worden toegestaan;

* b. de sloop mag voor een deel plaatsvinden op de locatie van een ander voormalig agrarisch bedrijf, mits op de locatie van dit andere voormalige bedrijf ook alle voormalige bedrijfsbebouwing met uitzondering van karakteristieke bebouwing wordt gesloopt;

* c. bij sloop op twee locaties wordt de compensatiewoning op Ã©Ã©n van beide locaties toegestaan;

* d. de compensatiewoning mag een inhoud van maximaal 750 m3 hebben met daarbij bijbehorende bouwwerken met een oppervlakte van maximaal 100 m2 per woning;

* e. de bebouwing dient te worden gesitueerd op een kavel van minimaal 500 m2 en maximaal 1\.000 m2 per woning;

* f. alle bebouwing die niet ten behoeve van het wonen wordt gebruikt dient te worden gesloopt met uitzondering van de gebouwen, tot een maximale oppervlakte van 300 m2, welke direct worden hergebruikt in het kader van vrijkomende agrarische bedrijfsgebouwen;

* g. er sprake is van een landschappelijke inpassing, waartoe een inpassingsplan dient te worden opgesteld;

* h. er geÃ¯nvesteerd wordt in het versterken van de ruimtelijke kwaliteit van de omgeving;

* i. in de nabijheid gelegen functies en waarden niet in onevenredige mate in hun ontwikkelingsmogelijkheden worden geschaad;

* j. de belangen van de eigenaren en/of gebruikers van betrokken en nabijgelegen gronden niet onevenredig worden geschaad;

* k. de uitvoerbaarheid van het wijzigingsplan is gewaarborgd, in verband waarmee in elk geval aangetoond moet worden dat:

* bodemsanering niet noodzakelijk is dan wel vÃ³Ã³r uitvoering van het wijzigingsplan zal plaatsvinden;

* geen onevenredige aantasting van aan de grond eigen zijnde archeologische waarden zal plaatsvinden dan wel geen ingrepen in de bodem zullen worden verricht;

* in risicogebieden voor wateroverlast aanvullende maatregelen met betrekking tot schadevrij bouwen en compensatie worden getroffen;

* met betrekking tot (spoor)wegverkeersgeluid een aanvaardbaar woonklimaat wordt gerealiseerd;

* met betrekking tot de luchtkwaliteit een aanvaardbaar leefklimaat wordt

* gerealiseerd, dan wel dat geen onevenredige verslechtering plaatsvindt;

* met betrekking tot de externe veiligheid een aanvaardbaar leefklimaat wordt gerealiseerd, dan wel dat geen onevenredige verslechtering plaatsvindt;

* beschermde planten\- en diersoorten en biotopen niet onevenredig worden

* geschaad;

* het wijzigingsplan financieel uitvoerbaar is;

* in het wijzigingsplan een verantwoording is opgenomen ten aanzien van externe veiligheid voor wat betreft het groepsrisico;

+ 1\. geen strijdigheid mag optreden met het Besluit externe veiligheid buisleidingen.

###### 3\.3\.3\.1 Toetsing aan de voorwaarden wijzigingsbevoegdheid Rood voor Rood

* a. Alle voormalig agrarische bedrijfsgebouwen worden gesaneerd. Gezamenlijk hebben zij een oppervlakte van 1300 m2. Hiermee wordt ruimschoots voldaan aan de minimumeis van 850 m2;

* b. De sloop vindt uitsluitend plaats aan de Oude Wierdenseweg 3 te Almelo;

* c. N.v.t.

* d. De compensatiewoning heeft een inhoudsmaat van maximaal 750 m3 en het bijgehorend bijgebouw heeft een maximale oppervlakte van 100 m2;

* e. De compensatiekavel krijgt een omvang van circa 1\.000 m2;

* f. De bestaande woonboerderij blijft behouden. De overige gebouwen op het erf worden volledig gesaneerd;

* g. Voor de herontwikkeling van het erf is een inrichtingsplan opgesteld. Deze is opgenomen in bijlage 1\. In dit plan wordt de beoogde landschappelijke inpassing nader toegelicht;

* h. Naast de sanering van de landschappelijke gebouwen en de erfverharding, vindt investering plaats door asbestsanering en een landschappelijke inpassing van het nieuwe erf;

* i. De ontwikkelingsmogelijkheden van de nabij gelegen functies worden niet geschaad;

* j. De belangen van omliggende eigenaren en/of gebruikers van gronden worden niet geschaad;

* k. De milieukundige en financiele uitvoerbaarheid van het plan is gewaarborgd. De noodzakelijke bodemsanering wordt voorafgaand aan de realisatie van de nieuwe woning uitgevoerd.

##### 3\.3\.4 Kaderstelling Landelijk gebied

Op 10 juli 2012 heeft de gemeenteraad van Almelo de nieuwe kaders voor ontwikkelingen in het buitengebied vastgesteld. Het doel hiervan is een richtinggevend ruimtelijk beleidskader dat dient als toetsingskader voor nieuwe initiatieven in het landelijk gebied. De kaders zijn tevens bedoeld om ongewenste ruimtelijke ontwikkelingen te voorkomen.

De 4 richtinggevende kaders zijn:

* Het landelijk gebied is in principe primair bestemd voor de uitoefening van de agrarische sector;

* Nieuwe initiatieven mogen de bedrijfsvoering van agrarische bedrijven niet hinderen;

* De groene longen worden gevrijwaard van verder oprukkende verstedelijking;

* Nieuwe initiatieven die:

* a. niet binnenstedelijk zijn op te lossen;

* b. of van oorsprong al in het gebied aanwezig zijn;

kunnen eventueel worden ingepast, indien, enerzijds, met behulp van het werkboek Kwaliteitsimpuls Groene Omgeving de aanwezige ruimtelijke kwaliteit in het gebied wordt versterkt, anderzijds, nieuwe initiatieven niet leiden tot significante verzwaring van activiteiten zoals verkeersstromen, welke aanleiding kunnen zijn voor aanpassing van de openbare infrastructuur of toeneming van verkeersonveiligheid.

Geconcludeerd kan worden dat:

* het initiatief de bedrijfsvoering van omliggende agrarische bedrijvigheid niet hindert. Dit blijkt onder andere uit paragraaf 4\.1;

* het initiatief bijdraagt aan de landschappelijke kwaliteit van de stadsrand in de westelijke groene long;

* het initiatief aan de hand van de Kwaliteitsimpuls Groene Omgeving zorgvuldig is uitgewerkt. Verwezen wordt naar de planbeschrijving (paragraaf 2\.2\) en de toetsing aan de Kwaliteitsimpuls Groene Omgeving (zie het Inrichtingsplan);

* het plan niet leidt tot een significante verzwaring van de verkeersdruk. Verwezen wordt naar de paragraaf âVerkeer en parkerenâ (paragraaf 2\.2\.3\).

* Bovenstaande brengt met zich mee dat het plan aansluit bij de âKaderstelling landelijk gebied gemeente Almeloâ.

##### 3\.3\.5 Conclusie gemeentelijk beleid

Geconcludeerd wordt dat de gewenste ontwikkeling in overeenstemming is met het Structuurplan Almelo, de Beleidsnotitie 'Her\- en nevengebruik VAB, Rood voor rood', de wijzigingsvoorwaarden uit het bestemmingsplan "Westelijke Groene Long" en de 'Kaderstelling Landelijk gebied'.

### Hoofdstuk 4 Milieu\-aspecten

Op grond van artikel 3\.1\.6 van het Besluit ruimtelijke ordening moet in de toelichting op het bestemmingsplan een beschrijving worden opgenomen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven.

#### 4\.1 Bedrijven en andere activiteiten

Om een leefbare woonomgeving te waarborgen worden de ruimtelijk relevante milieu\-invloeden van bedrijfsmatige activiteiten, in relatie tot de omgeving, beschreven. Vanuit deze doelstelling ligt in de woongebieden het accent op wonen en worden bedrijfsmatige activiteiten geweerd of ontmoedigd. Andersom ligt het accent in gebieden waar bedrijvigheid is toegestaan op activiteiten en wordt wonen niet direct toegestaan. Functiemenging van detailhandel en wonen, kan gewenst zijn voor zover deze niet leidt tot een onleefbare situatie en deze bedrijvigheid direct is gerelateerd aan de woonomgeving (bv. buurtsuper, schoolgebouw).

##### 4\.1\.1 Wijze van beoordelen

De invloed van de aanwezige bedrijven en de mogelijke potentiÃ«le milieubelasting van toegestane bedrijven op het plangebied zijn beoordeeld. Hierbij zijn de milieuvergunningen en daaruit voortkomende rechten, de normstellingen uit AMvBâs en de VNG\-brochure âBedrijven en milieuzoneringâ (versie 2009\) als leidraad gehanteerd. Vervolgens is gekeken naar de milieuhygiÃ«nische effecten van deze bedrijvigheid op het plan. De bevindingen staan in de volgende paragrafen.

##### 4\.1\.2 Externe zonering

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit is geregeld in de Wet Milieubeheer (WM). Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast. Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden wordt de VNG\-uitgave 'Bedrijven en Milieuzonering' uit 2009 gehanteerd, waarin richtafstanden voor de ruimtelijk relevante milieuaspecten geur, stof, geluid en gevaar zijn opgenomen. Aan de hand van de richtafstanden is onderzoek verricht naar de feitelijke situatie in en rondom het betreffende projectgebied. Het gaat hierbij dus enerzijds om de vraag of de voorgenomen ontwikkeling leidt tot een situatie die, vanuit hinder of gevaar bezien, in strijd is te achten met een goede ruimtelijke ontwikkeling. Daarvan is sprake als het woon\- en leefklimaat bij de nieuwe woning in ernstige mate wordt aangetast. Anderszijds gaat het om de vraag of de nieuwe woningen geen beperkende invloed op de bedrijfsvoering van bestaande inrichtingen gaan hebben.

In het voorliggende plan, ligt het dichtstbijzijnde agrarische bedrijf op een afstand van circa 200 meter. Dit betreft geen intensieve veehouderij. Op basis van bovenstaande kan worden geconcludeerd dat deze afstand ruim voldoende om een goed woon\- en leefklimaat te waarborgen. En anderzijds dat een agrarisch bedrijf niet in haar ontwikkeling wordt beperkt.

#### 4\.2 Fysieke veiligheid

##### 4\.2\.1 Algemeen

Het aspect fysieke veiligheid beoogt het beschermen van mens, dier en milieu tegen (de gevolgen van) ongevallen en rampen. Ondanks de gerealiseerde veiligheidsmaatregelen en \-voorzieningen blijft er een restrisico waarbinnen incidenten plaats kunnen vinden.

Bij nieuwe of bij het actualiseren van bestaande bestemmingsplannen toetst de gemeente Almelo de fysieke veiligheidsaspecten van de ruimtelijke ontwikkeling aan landelijke, regionale en gemeentelijke richtlijnen en/of regelgeving.

De handleiding Bluswatervoorziening en bereikbaarheid van het NVBR van september 2003 geldt daarbij als uitgangspunt. Dit betreft de volgende onderdelen:

\-bereikbaarheid;

\-opkomsttijd;

\-bluswatervoorziening;

\-zelfredzaamheid;

\-sirenedekking;

\-samenhang veiligheidsketen.

##### 4\.2\.2 Bereikbaarheid

De bereikbaarheid van de brandweer bij branden en ongevallen heeft invloed op de effectiviteit van het brandweerwerk en daarmee op de veiligheid van de burgers. Het uitgangspunt is dat een gebied via minimaal twee ontsluitingswegen toegankelijk is. Ook dienen de wegen voldoende capaciteit te hebben om de populatie uit het gebied te kunnen evacueren en om hulpverleningsdiensten het gebied in te laten rijden. De wegen dienen tevens bestand te zijn tegen de gewichten van de brandweervoertuigen.

De inrichting van de ruimte kan de bestrijding van een incident beÃ¯nvloeden. De inrichting van de openbare ruimte moet voldoen aan de gemeentelijke bouwverordening. Verder staan er in de handleiding Bluswatervoorziening en bereikbaarheid van het NVBR (september 2003\) richtlijnen beschreven. Daarbij gaat het tevens om de opstelmogelijkheden om in de belaste omgeving het materiaal op te stellen. Artikel 2\.5\.3 van de bouwverordening en de richtlijn Bluswatervoorziening en bereikbaarheid geldt daarbij als uitgangspunt. Als de afstand niet voldoet aan de richtlijn en bouwverordening, dan dienen er opstelplekken gerealiseerd te worden.

Het plangebied is vanuit verschillende richtingen goed te bereiken. Er wordt op dit punt dan ook voldaan aan de handleiding Bluswatervoorziening en bereikbaarheid.

##### 4\.2\.3 Opkomsttijd

De opkomsttijd is de optelsom van de verwerkingstijd van de melding, de uitruktijd en de aanrijdtijd. De uitruktijd is daarbij de tijd tussen het alarmeren van de brandweer door de meldkamer en het tijdstip dat het voertuig de kazerne verlaat. De aanrijdtijd is de tijd die het eerste voertuig nodig heeft om van de kazerne naar het plaats incident te gaan. De opkomsttijd van de brandweer wordt als een belangrijk kwaliteitskenmerk van de brandweer beschouwd.

In het Besluit Veiligheidsregio's (BVR) zijn de opkomsttijden voor de brandweer vastgelegd. Voor de eerste basisbrandweereenheid gelden vier verschillende normtijden, 5, 6, 8 en 10 minuten, waar volgens het besluit gemotiveerd van afgeweken kan worden. Deze normen zijn gedifferentieerd naar verschillende gebruiksfuncties uit het Bouwbesluit. De Wet op de Veiligheidsregio's biedt de mogelijkheid om gemotiveerd van deze tijden af te wijken. In de onderstaande tabel staat beschreven wat dit betekent:

| **Normtijd**   Â | **Gebruiksfunctie**   Â |

| --- | --- |

| Â | Â |

| 5 minuten   Â | Winkel met gesloten constructie (tijdens openingsuren), wonen boven winkel, cel   Â |

| 6 minuten   Â | Portiekwoningen/portiekflats, woning verminderd zelfredzamen   Â |

| 8 minuten   Â | Overige woningen, winkels, gezondheidszorg, onderwijs, kinderdagverblijf, logies   Â |

| 10 minuten   Â | Kantoor, (lichte)industrie, sport, overige ruimtes voor bijeenkomsten, overige gebruiksfuncties   Â |

Om te bepalen of de brandweer binnen de norm ter plaatse kan zijn, is er onderscheid gemaakt tussen de dagsituatie en de avond, nacht en weekenden. Dit onderscheid wordt gemaakt omdat in Almelo gedurende kantooruren (dagsituatie) vanaf de kazerne in het Centrum(AMC) wordt uitgerukt en buiten kantooruren vanaf de posten Noord (AMN) en Zuid (AMZ). Tevens wordt er rekening gehouden met de opkomsttijd van de buurgemeenten.

Voor 'overige woningen' geldt een opkomsttijd van 8 minuten. Uit berekeningen blijkt dat de brandweer in theorie binnen deze norm ter plaatse kan zijn.

##### 4\.2\.4 Bluswatervoorziening

De handleiding Bluswatervoorziening en bereikbaarheid van de Nederlandse Vereniging van Brandweerzorg en Rampenbestrijding (NVBR) van september 2003 geeft aan dat binnen 40 meter van een brandweertoegang een brandkraan moet liggen die 30 m3/per uur levert. De bluswatervoorziening dient eventueel geoptimaliseerd te worden middels een eventuele extra brandkraan.

Tijdens de beoordeling van de omgevingsvergunning voor het bouwen wordt beoordeeld of een brandweerkraan dient te worden geplaatst.

##### 4\.2\.5 Zelfredzaamheid

Voor de bestrijdbaarheid van een incident zijn onder andere de bereikbaarheid voor hulpdiensten, de opkomsttijd en de bluswatervoorziening van belang. Daarnaast speelt de zelfredzaamheid van burgers een rol. Zelfredzaamheid is het zichzelf kunnen onttrekken aan een dreigend gevaar, zonder daadwerkelijke hulp van hulpverleningsdiensten. Dit kan door schuilen en indien nog mogelijk vluchten uit het bedreigde gebied. Ruimtelijke inrichting kan op verschillende manieren inspelen op de zelfredzaamheid.

Dit bestemmingsplan voorziet in de bouw van een reguliere woning. De bewoners van het woning zullen over het algemeen zelfdredzaam zijn. Daarnaast bestaat de mogelijkheid om het plangebied in verschillende richtingen te ontvluchten.

##### 4\.2\.6 Sirenedekking

De Regionale Brandweer Twente heeft de taak zich voor te bereiden op de coÃ¶rdinatie bij de bestrijding van rampen en zware ongevallen en het waarschuwen van de bevolking middels het sirenenet. De sirenes worden eens per maand op een vast moment in heel Nederland luid getest, om te controleren of de apparatuur werkt en om het signaal bij burgers bekend te maken, zodat de sirene in geval van een ramp wordt herkend.

Het plangebied valt buiten het dekkingsgebied van sirenes. Opgemerkt wordt dat de ministerie van Justitie en Veiligheid voornemens is om het WAS\-systeem in 2017 af te schaffen. Het alarm bij rampen wordt vervangen door een alarmering via social media, NL\-alert, radio, geluidswagens, websites en sms'jes van de overheid. In voorliggend geval vormt het aspect sirenedekking dan ook geen belemmering.

##### 4\.2\.7 Samenvatting veiligheidsketen

De hoofdtaken van de brandweer zijn onderverdeeld in schakels uit de veiligheidsketen. De schakels zijn:

* Pro\-actie: De schakel pro\-actie gaat onder andere over de bluswatervoorziening en de bereikbaarheid.

* Preventie: Voor het aspect preventie geldt dat rekening moet worden gehouden met de bestaande wet\- en regelgeving.

* Preparatie: Voor hulpdienstrelevante objecten is het wenselijk om deze op te nemen in de planvorming van de brandweer, zoals een bereikbaarheidskaart of een aanvalsplan.

* Repressie: Vanuit de repressieve dienst wordt ter plaatse bepaald hoe er wordt ingezet.

Nazorg: De taak nazorg heeft geen consequenties voor de ruimtelijke ordening.

#### 4\.3 Externe veiligheid

##### 4\.3\.1 Algemeen

Bij het opstellen van de externe veiligheidsparagraaf is uitgegaan van de huidige wet en regelgeving op het gebied van externe veiligheid.

Door de gemeente Almelo is tevens externe veiligheidsbeleid (Verantwoord evenwicht 2007\) vastgesteld. Bij het realiseren van ruimtelijke plannen wordt rekening gehouden met de in dit externe veiligheidsbeleid vastgestelde uitgangspunten.

De risicobronnen binnen, maar ook in de nabijheid, van het plangebied zijn geÃ¯nventariseerd. Beoordeelde risicobronnen kunnen bedrijven zijn maar ook transportroutes over de weg, rail of vaarwater en leidingroutes voor brandstoffen zoals gasleidingen.

Beoordeeld is of kan worden voldaan aan de grenswaarden voor het plaatsgebonden risico en of voldaan kan worden aan de oriÃ«nterende waarde voor het groepsrisico. Het Besluit Externe Veiligheid inrichtingen (BEVI), de regeling externe veiligheid inrichtingen (REVI) en de handreiking verantwoording groepsrisico zijn bij deze beoordeling o.a. toegepast. Bedrijven zoals geregistreerd in het âRisico Register Gevaarlijke Stoffenâ, het RRGS, zijn in de beoordeling van het plaatsgebonden en groepsrisico voor zover aanwezig ook meegenomen.

Voor het beoordelen van transportrisicoâs is gebruik gemaakt van de circulaire ârisico normering vervoer gevaarlijke stoffenâ het RNGS en het basisnet. Voor het beoordelen van de risicoâs van gasleidingen is het Besluit externe veiligheid buisleidingen (BEVB) gebruikt.

Getracht wordt de risicocontouren zoveel mogelijk op het terrein van de risico\-inrichting/bron zelf te projecteren. Dit teneinde beperking van het gebruik van terrein van derden zoveel mogelijk te voorkomen. Daar waar veiligheidscontouren zich uitstrekken tot terreinen van derden kan dit beperkingen opleveren voor het gebruik van deze terreinen. Dit plangebied bestaat uit een woongebied. De mogelijkheden voor het vestigen van nieuwe risicobedrijven wordt in dit plan dan ook uitgesloten.

##### 4\.3\.2 Risicobronnen in en rondom het plangebied

Externe veiligheid is gericht op het beheersen van risico's die ontstaan voor de omgeving door onder andere productie, opslag, verlading en gebruik en het transport van gevaarlijke stoffen. Vanaf 1 januari 2010 zijn er strikte risicogrenzen die in milieuvergunningen en bestemmingsplannen moeten worden vastgelegd. Ruimtelijke ontwikkelingen moeten worden getoetst aan wet\- en regelgeving op het gebied van externe veiligheid. Dit gaat concreet om bedrijven die risicovol zijn, vervoer van gevaarlijke stoffen per weg, spoor en water, en transport van gevaarlijke stoffen via buisleidingen. Externe veiligheid kan op twee manieren ingedeeld worden:

* Transportrisico behandelt de externe veiligheid langs transportassen waarover of waardoor gevaarlijke stoffen worden vervoerd, zoals spoorlijnen, buisleidingen en snelwegen.

* Risico bij inrichtingen gaat over externe veiligheid rond bedrijven waar met gevaarlijke stoffen wordt gewerkt, bijvoorbeeld tankstations met LPG\-verkoop.

Het Besluit externe veiligheid inrichtingen (Bevi) verplicht gemeenten om afstand te houden tussen gevoelige objecten en risicovolle bedrijven. Er wordt gewerkt met een plaatsgebonden risicocontour (PR) en een groepsgebonden risico (GR):

* In het Bevi heeft iedere risicovolle inrichting een veiligheidszone gekregen. Dit heet de plaatsgebonden risicocontour (PR\-contour). Binnen deze contour mogen nieuwe kwetsbare objecten (zoals woningen, scholen, ziekenhuizen, grootschalige kantoren) of beperkt kwetsbare objecten (zoals verspreid liggende woningen, bedrijfswoningen, kleinere kantoren) niet of niet zonder meer worden opgericht. Het Bevi gaat uit van een PR\-contour 10\-6/jr.

* Naast het plaatsgebonden risico kent het Bevi ook het groepsgebonden risico (GR). Het groepsgebonden risico geeft aan wat de kans is op een ongeval met ten minste 10, 100 of 1000 dodelijke slachtoffers in de omgeving van de beschouwde bron. Het aantal personen dat in de omgeving van de bron verblijft bepaalt daardoor mede de hoogte van het groepsrisico. Voor het GR geldt geen harde juridische norm, maar is een zogenaamde oriÃ«nterende waarde.

Het Besluit externe veiligheid buisleidingen (Bevb) is vanaf 1 januari 2011 het toetsingskader bij planontwikkeling in de nabijheid van hogedrukaardgasleidingen en overige leidingen met gevaarlijke stoffen. De afweging van de externe veiligheidssituatie van buisleidingen heeft grondslag in de Wet Milieubeheer (Wm) en in de Wro.

Om uitspraken te kunnen doen over de extrene veiligheid is de Risicokaart geraadpleegd (zie afbeelding 12 voor een uitsnede van de risicokaart). Ter plaatse van de locatie of in de omgeving ervan zijn geen risicovolle inrichtingen, infrastructuur of buisleidingen aanwezig. De dichtsbijzijnde buisleiding ligt op ruim meer dan 350 meter afstand. Op basis van deze afstand mag worden geconcludeerd dat externe veiligheid geen belemmering vormt voor de beoogde ontwikkeling.

![afbeelding "i_NL.IMRO.0141.WP00003-WP31_0012.png"](i_NL.IMRO.0141.WP00003-WP31_0012.png)

*Afbeelding 12: Uitsnede risicokaart Overijssel*

#### 4\.4 Luchtkwaliteit

Het wettelijk kader met betrekking tot de luchtkwaliteit is sinds 2007 vastgelegd in hoofdstuk 5 van de Wet milieubeheer (Wm) en in de algemene maatregel van bestuur 'Niet in betekenende mate bijdragen' (Besluit NIBM) en de ministeriÃ«le regeling NIBM (Regeling NIBM). In titel 5\.2 van de Wm is het Nationaal Samenwerkingsprogramma Luchtkwaliteit (NSL) geregeld. In dit programma staat onder andere beschreven wanneer en hoe overschrijding van de luchtkwaliteitsnormen moet worden aangepakt.

In het programma wordt rekening gehouden met nieuwe ruimtelijke ontwikkelingen. Ontwikkelingen die binnen het programma passen, hoeven niet meer te worden getoetst aan de luchtkwaliteitsnormen. Voor projecten die niet in betekende mate bijdragen aan luchtverontreiniging, hoeft geen onderzoek te worden gedaan naar de luchtkwaliteit. In de Regeling NIBM is een lijst met categorieÃ«n opgenomen (de projectlocatie valt onder: inrichtingen, kantoor\- en woningbouwlocaties) die niet in betekende mate bijdragen aan de luchtverontreiniging. Met betrekking tot de voorgenomen ontwikkeling geldt dat een woningbouwlocatie niet in betekende mate bijdraagt wanneer deze niet meer dan 1\.500 woningen omvat.

De voorgenomen ontwikkeling is met een nieuwe woning zo kleinschalig (\<1\.500 woningen), dat deze niet in betekende mate bijdraagt aan de luchtverontreiniging. Een nader onderzoek is derhalve niet van toepassing op de ontwikkeling.

#### 4\.5 Geluid

**Wet Geluidshinder**

Bij het aspect geluid is de Wet geluidshinder (Wgh) van toepassing. Deze wet heeft als doel het terugdringen van hinder als gevolg van geluid. De wet stelt bepaalde eisen aan de geluidsbelasting van geluidsgevoelige functies. Op basis van deze wet dient bij de vaststelling of herziening van een bestemmingsplan aandacht te worden besteed aan het aspect geluid door de akoestische situatie te beoordelen. De geluidsbronnen die de Wet geluidhinder behandelt zijn industrielawaai, verkeerslawaai en railverkeerslawaai. Industrielawaai en railverkeerslawaai zijn bij deze locatie niet van toepassing, omdat er geen spoorwegen en industriegebieden in de nabije omgeving gelegen zijn.

De mate waarin geluid, veroorzaakt door het wegverkeer en/of door inrichtingen, het woonmilieu mag belasten, is geregeld in de Wet geluidhinder. De wet stelt dat in principe de geluidsbelasting op de gevel van woningen niet hoger mag zijn dan de voorkeursgrenswaarde (48 dB), dan wel een nader bepaalde waarde (hogere grenswaarde). Onder deze waarde hoeft wettelijk gezien aan verkeerslawaai geen aandacht te worden besteed.

Gezien de afstand van de nieuw te realiseren woning tot aan de relatief verkeersluwe Oude Wierdenseweg, en gezien er geen andere geluidsbronnen in de nabije omgeving aanwezig zijn, is het aannemelijk dat de geluidsbelasting op de gevels van de nieuw te bouwen woning ruim onder de 48 dB ligt. Een akoestisch onderzoek is dan ook niet nodig.

#### 4\.6 Bodemkwaliteit

Sinds 1 januari 2008 is in het Besluit Bodemkwaliteit (Bbk) vastgelegd hoe we in Nederland omgaan met het hergebruik van schone en licht verontreinigde grond en de bescherming van de bodem. Bij vaststelling van een bestemmingsplan dient te worden bepaald of de aanwezige bodemkwaliteit past bij het toekomstige gebruik van de gewenste ontwikkeling.

Op de locatie heeft een verkennend en aanvullend bodemonderzoek plaatsgevonden. De resultaten van dit onderzoek zijn opgenomen in de rapportage van het Verkennend bodemonderzoek.

Uit milieukundig oogpunt is er, na het saneren van de asbestverontreiniging onder de beton\-/asfaltverharding, geen bezwaar tegen de voorgenomen bestemmingsplanwijziging en nieuwbouwplannen, aangezien de overige vastgestelde verontreinigingen geen risico's voor de volksgezondheid opleveren. Het chemisch onderzoek geeft geen aanleiding voor nader onderzoek. Aleen in de bovengrond (BG III) is een zeer lichte verontreiniging aangetoond. De milieukwaliteit van de bodem is voor de onderzoekslocatie voldoende vastgelegd.

Onder de beton\- en asbestverharding is plaatselijk asbesthoudend pulp aangetroffen. Uit de reeds uitgevoerde onderzoek is de omvang van de asbestpulp onduidelijk. Vanwege de vermoedelijk hetrogene verspreiding van het asbest kan nader asbestonderzoek uitsluitsel geven over de hetrogene verdeling en omvang. Dit nadere asbestonderzoek wordt uigevoerd na het verwijderen van de beton\- en asbestverharding. Na de bovengenoemde asbestsanering wordt in het bodemonderzoek geconcludeerd dat er geen bezwaar is tegen de voorgenomen bestemmingsplanwijziging. De bodem wordt na sanering geschikt geacht voor het toekomstige gebruik wonen. Het voorliggende bestemmingsplan is hiermee uitvoerbaar.

**Conclusie o.b.v. de beoordeling bodemonderzoeksrapport door de gemeente Almelo**

Er is geen bezwaar tegen de voorgenomen bestemmingsplanwijziging. Wel dient rekening gehouden te worden met sanering van (asbesthoudende) puin onder de erfverharding. Omdat een aantal opstallen mogelijk ook asbest (verdachte materialen)) bevatten, kan een combinatie qua sanering goed gemaakt worden. Na asbestvrijgave kan de locatie geschikt gemaakt worden voor het toekomstige gebruik (wonen).

#### 4\.7 Flora en fauna

De bescherming van de natuur is geregeld in de Wet Natuurbescherming. Deze wet is 1 januari 2017 in werking getreden. De wet\- en regelgeving is op te delen in gebieds\- en soortenbescherming.

**Soortenbescherming**

Dit onderdeel van de Wet Natuurbescherming richt zich op de bescherming van soorten. Het gaat uit van het 'nee, tenzij'\-principe, bepaalde handelingen waaronder ruimtelijke ingrepen waarbij beschermde soorten in het geding zijn, zijn slechts bij uitzondering en onder voorwaarden mogelijk. Centraal hierbij staat de zorgplicht. Dit houdt in dat iedereen voldoende zorg in acht moet nemen voor alle in het wild voorkomende planten en dieren en hun leefomgeving. Door middel van een quickscan flora en fauna (door Ecotierra) is er getoetst of er bij het voorgenomen plan sprake is van negatieve effecten op de aanwezige natuurwaarden. De quickscan is bijgevoegd (Quickscan Flora en Fauna) als bijlage van de toelichting. Op basis van de quickscan is beoordeeld of er voor de voorgenomen ingreep in het projectgebied procedurele gevolgen zijn betreffende de soortenbescherming onder de Wet Natuurbescherming en overige relevante wetgeving.

*Vogels*

Algemeen voorkomende soorten kunnen, in potentie, broeden in de groenstructuren en de opstallen. De sloop\- en rooiwerkzaamheden dienen buiten het broedseizoen van vogels plaats te vinden (broedseizoen loopt in onderhavige situatie globaal van maart tot juli/ augustus (in verband met duiven)). Het is van belang om te weten dat de Wet Natuurbescherming geen standaardperiode voor het broedseizoen hanteert. Het gaat erom of een broedgeval verstoord wordt, ongeacht de datum. Broedgevallen kunnen voorkomen worden door voor het broedseizoen te starten met de verstorende werkzaamheden. Vogels zullen als gevolg van de verstoring een andere locatie zoeken om te broeden.

*Algemene zorgplicht*

De zorgplicht geldt altijd en voor alle planten en dieren, of ze beschermd zijn of niet. Eventueel aanwezige dieren dienen de kans te krijgen om te vluchten.

De zorgplicht houdt ook in dat er zoveel mogelijk rekening wordt gehouden met de periode waarin wordt gewerkt (buiten kwetsbare voortplantings\- en overwinteringsperiode).

**Gebiedsbescherming**

Natura 2000\-gebieden betreffen een samenhangend netwerk van natuurgebieden in Europa. Natura 2000 bestaat uit gebieden die zijn aangewezen in het kader van de Europese Vogelrichtlijn (79/43/EEG) en de gebieden die zijn aangemeld op grond van de Europese Habitatrichtlijn (92/43/EEG). Deze gebieden worden in Nederland op grond van de Gebiedsbescherming onder de Wet Natuurbescherming beschermd.

Het Natuurnetwerk Nederland (NNN) is het Nederlands netwerk van bestaande en nieuw aan te leggen natuurgebieden. In de wet heet dit het Nederlands Natuurnetwerk (NNN). Het netwerk moet natuurgebieden beter verbinden met elkaar en met het omringende agrarisch gebied. Het Natuurnetwerk is de kern van het Nederlandse natuurbeleid. De provincies zijn verantwoordelijk voor de begrenzing en de ontwikkeling van dit natuurnetwerk. In of in de directe nabijheid van de NNN geldt het ânee, tenzijâ\-principe. In principe zijn er geen ontwikkelingen toegestaan als zij de wezenlijke kenmerken of waarden van het gebied aantasten. Wanneer bij een ontwikkeling mogelijke effecten op de NNN denkbaar zijn, is het raadzaam (en in sommige gevallen noodzakelijk) een NNN\-toetsing uit te voeren.

*Natura 2000*

In de ruime omgeving van het plangebied liggen geen Natura 2000 \-gebieden. Gezien de afstand tot het meest nabije Natura 2000\-gebied, de invulling van de tussenliggende gebieden en de voorgenomen werkzaamheden kan worden uitgesloten dat de werkzaamheden een invloed hebben op aangewezen habitattypen en \-soorten. Derhalve is er geen reden om aan te nemen dat er kans is op een belemmering van de kernopgaven van het Natura 2000\-gebied, zij het door een rechtstreekse invloed, cumulatieve invloed of externe werking. Een toetsing op grond van de gebiedsbescherming wordt daarom niet noodzakelijk geacht.

In de ruime omgeving rond het plangebied is geen NNN aanwezig. Met de voorgenomen werkzaamheden worden dan ook geen negatieve effecten verwacht op de wezenlijke waarden en kenmerken van de NNN. Van afname van areaal is geen sprake, tevens worden geen effecten verwacht die de wezenlijke waarden en kenmerken van de NNN significant aantasten. Een toetsing aan het NNN\-beleid wordt daarom niet noodzakelijk geacht.

**Slotconclusie**

Mits rekening gehouden wordt met de algemene zorgplicht voor Flora en Fauna Ã©n de het uitvoeren van de sloopwerkzaamheden buiten het broedseizoen, is er geen sprake van het overtreden van natuurwetten. Vanuit de eisen van de natuurbescherming is het bestemmingsplan hiermee uitvoerbaar.

#### 4\.8 Archeologie

Aardkundige, archeologische en cultuurhistorische waarden moeten zoveel mogelijk worden behouden. Op basis van het verdrag van Malta en de wet op de archeologische monumentenzorg is het uitgangspunt gesteld om archeologische erfgoed zoveel mogelijk ter plekke te bewaren en maatregelen te nemen om dit te bewerkstelligen. De verstoorder van de bodem is verantwoordelijk voor het behoud van de archeologische resten. Daar waar behoud ter plekke niet mogelijk is, betaalt de verstoorder het archeologisch onderzoek en de mogelijke opgravingen. Voor ruimtelijke plannen die archeologische waarden bedreigen, moeten betrokken partijen in beeld brengen welke archeologische waarden in het geding zijn.

De archeologische verwachtingenkaart van de gemeente Almelo is doorvertaald in het bestemmingsplan 'Westelijke Groene Long'. Ter plaatse van de projectlocatie is geen waarde opgenomen, wat betekent dat er een lage verwachting is voor het aantreffen van archeologische waarden.

Voor de uitvoering van het voorliggend plan is archeologisch onderzoek niet noodzakelijk. Op basis van het vigerend bestemmingsplan kan worden geconcludeerd dat met de herontwikkeling van het erf aan de Oude Wierdenseweg 3 geen archeologische waarden worden geschaad.

### Hoofdstuk 5 Waterparagraaf

Belangrijk instrument om waterbelangen in ruimtelijke plannen te waarborgen is de watertoets, die sinds 1 november 2003 wettelijk is verankerd. Initiatiefnemers zijn verplicht in ruimtelijke plannen een beschrijving op te nemen van de gevolgen van het plan voor de waterhuishouding. Het doel van de wettelijk verplichte watertoets is te garanderen dat waterhuishoudkundigedoelstellingen expliciet en op een evenwichtige wijze in het plan worden afgewogen. Deze waterhuishoudkundige doelstellingen betreffen zowel de waterkwantiteit (veiligheid, wateroverlast, tegengaan verdroging) als de waterkwaliteit (riolering, omgang met hemelwater, lozingen op oppervlaktewater).

**Waterbeleid**

De Europese Kaderrichtlijn Water is richtinggevend voor de bescherming van de oppervlaktewaterkwaliteit in de landen in de Europese Unie. Aan alle oppervlaktewateren in een stroomgebied worden kwaliteitsdoelen gesteld die in 2015 moeten worden bereikt. Ruimtelijk relevant rijksbeleid is verwoord in de Nota Ruimte en het Nationaal Waterplan (inclusief de stroomgebiedbeheerplannen).

Op provinciaal niveau zijn de Omgevingsvisie en de bijbehorende Omgevingsverordening richtinggevend voor ruimtelijke plannen.

Het Waterschap Vechtstromen heeft de beleidskaders van rijk en provincie nader uitgewerkt in het Waterbeheerplan 2010\-2015\. De belangrijkste ruimtelijk relevante thema's zijn de Kaderrichtlijn Water en retentiecompensatie. Daarnaast is de Keur van Waterschap Vechtstromen een belangrijk regelstellend instrument waarmee in ruimtelijke plannen rekening moet worden gehouden.

Op gemeentelijk niveau zijn het in overleg met Waterschap Vechtstromen opgestelde gemeentelijk Waterplan en het gemeentelijk Rioleringsplan van belang bij het afwegen van waterbelangen in ruimtelijke plannen.

**Watersysteem**

In het waterbeheer van de 21e eeuw worden duurzame, veerkrachtige watersystemen nagestreefd. Dit betekent concreet dat droge perioden worden doorstaan zonder droogteschade, vissterfte en stank, en dat in natte perioden geen overlast optreedt door hoge grondwaterstanden of inundaties vanuit oppervlaktewateren. Problemen worden niet afgewenteld op andere gebieden of latere generaties. Het principe "eerst vasthouden, dan bergen, dan pas afvoeren" is hierbij leidend. Rijk, provincies en gemeenten hebben in het Nationaal Bestuursakkoord Water doelen vastgelegd voor het op orde brengen van het watersysteem.

**Afvalwaterketen**

Het zoveel mogelijk scheiden van vuil en schoon water is belangrijk voor het bereiken van een goede waterkwaliteit. Door te voorkomen dat grote hoeveelheden relatief schoon hemelwater door rioolstelsels worden afgevoerd, neemt het aantal overstorten van verontreinigd rioolwater op oppervlaktewater af en neemt de doelmatigheid van de rioolwaterzuivering toe. Hierdoor verbetert zowel de kwaliteit van oppervlaktewateren waarop overstorten plaatsvinden als de kwaliteit van het effluent ontvangende oppervlaktewater. Indien het schone hemelwater door middel van infiltratie in het gebied wordt vastgehouden alvorens het wordt afgevoerd naar oppervlaktewater, draagt dit bovendien bij aan de duurzaamheid van het watersysteem. Vandaar dat het principe 'eerst schoonhouden, dan scheiden, dan pas zuiveren' een belangrijk uitgangspunt is bij nieuwe stedelijke ontwikkelingen. Als het hemelwater niet wordt aangekoppeld of wordt afgekoppeld van het bestaande rioolstelsel is oppervlakkige afvoer en infiltreren in de bodem uitgangspunt. Als infiltratie in de bodem niet mogelijk is, is lozing op het oppervlaktewater via een bodempassage gewenst.

**Wateraspecten projectgebied**

Het plan loopt geen verhoogd risico op wateroverlast als gevolg van overstromingen. Het plan heeft geen schadelijke gevolgen voor de waterkwaliteit en ecologie. In het verleden is er in of rondom het plangebied geen wateroverlast of grondwateroverlast geconstateerd. De toename van het verharde oppervlak is minder dan 1\.500 m2. Het plangebied bevindt zich niet binnen een beschermingszone van een waterloop, primair watergebied, invloedszone zuiveringstechnisch werk of een retentiecompensatiegebied.

In het plan wordt het afvalwater en het hemelwater gescheiden behandeld. Het hemelwater wordt geinfiltreerd in de bodem.

Voor de aanleghoogte van de gebouwen (onderkant vloer begane grond) wordt een ontwateringsdiepte geadviseerd van minimaal 80 cm ten opzichte van de gemiddelde hoogste rondwaterstand (GHG). Bij een afwijkende maatvoering is de kans op structurele grondwateroverlast groot. Bij het bouwen zonder kruipruimte kan worden volstaan met een geringere ontwateringsdiepte. Kelders dienen waterdicht te zijn. Om wateroverlast en schade in woningen en bedrijven te voorkomen wordt geadviseerd om een drempelhoogte van 30 cm boven het straatpeil te hanteren. Ook voor lager, beneden het maaiveld, gelegen ruimtes (kelders, parkeergarages) moet aandacht worden besteed aan het voorkomen van wateroverlast.

In het plan wordt er naar gestreefd het voorkeursbeleid van het waterschap op te volgen.

**Watertoets**

De initiatiefnemer heeft het waterschap Vechtstromen op 27 januari 2017 geÃ¯nformeerd over het plan door gebruik te maken van de digitale watertoets. De beantwoording van de vragen heeft er toe geleid dat de korte procedure van de watertoets is toegepast. De bestemming en de grootte van het plan hebben een geringe invloed op de waterhuishouding. De procedure in het kader van de watertoets is goed doorlopen. Het waterschap Vechtstromen geeft een positief wateradvies. De Watertoets is opgenomen in de bijlagen van de toelichting.

### Hoofdstuk 6 Juridisch bestuurlijke aspecten

In dit hoofdstuk wordt aangegeven hoe het beleid en de planuitgangspunten zijn verwoord in de planregels. Zo wordt een toelichting gegeven op het juridische systeem en op alle afzonderlijke bestemmingen.

#### 6\.1 Inleiding

In de Wet ruimtelijke ordening (Wro) die op 1 juli 2008 in werking is getreden, is de verplichting opgenomen om ruimtelijke plannen en besluiten digitaal vast te stellen. De digitaliseringsverplichting geldt vanaf 1 januari 2010\. In de ministeriÃ«le Regeling standaarden ruimtelijke ordening is vastgelegd dat de Standaard Vergelijkbare Bestemmingsplannen (SVBP) de norm is voor de vergelijkbaarheid van bestemmingsplannen. Naast de SVBP zijn ook het Informatiemodel Ruimtelijke Ordening en de Standaard Toegankelijkheid Ruimtelijke Instrumenten normerend bij het vastleggen en beschikbaar stellen van bestemmingsplannen.

De SVBP geeft normen voor de opbouw van de planregels en voor de digitale verbeelding van het bestemmingsplan. Dit bestemmingsplan is opgesteld conform de normen van de SVBP2012\.

Het juridisch bindend gedeelte van het bestemmingsplan bestaat uit planregels en bijbehorende verbeelding waarop de bestemmingen zijn aangegeven. Deze verbeelding kan zowel digitaal als analoog worden verbeeld. De verbeelding en de planregels dienen in samenhang te worden bekeken.

De regels van moederplan "Westelijke Groene Long" zijn grotendeels overeenkomstig van toepassing op dit wijzigingsplan. Uitsluitend daar waar noodzakelijk om het planvoornemen mogelijk te maken, zijn bepalingen toegevoegd danwel gewijzigd.

#### 6\.2 Juridische systematiek

In dit plan wordt uitgegaan van positieve bestemmingen, waarbij de ontwikkeling van nieuwbouw of verbouw mogelijk is nadat burgemeester en wethouders een omgevingsvergunning hebben verleend. De omgevingsvergunning kan alleen worden verleend wanneer het bouwplan in overeenstemming is met het bestemmingsplan. Ook moet het gebruik van het gebouw of de gronden mogelijk zijn volgens de planregels en de verbeelding.

**Planregels**

De planregels zijn ondergebracht in een viertal hoofdstukken:

* Inleidende regels: bevat een aantal bepalingen die van belang zijn voor een juiste interpretatie en toepassing van de planregels in de overige hoofdstukken

* Bestemmingsregels: bevat de regels omtrent de diverse bestemmingen waarin bouw\- en gebruiks(on)mogelijkheden zijn opgenomen

* Algemene regels: bevat algemeen geldende regels met betrekking tot gebruik en afwijkingen

* Overgangs\- en slotregels: bevat overgangsregels en de titel van het plan.

De hoofdstukindeling van de regels ziet er als volgt uit:

Hoofdstuk 1: "Inleidende regels", bevat de volgende artikelen:

* Begrippen;

* Wijze van meten.

Hoofdstuk 2: "Bestemmingsregels", bevat de bestemmingen, die per artikel (indien van toepassing) het volgende stramien hebben:

* Bestemmingsomschrijving;

* Bouwregels;

* Afwijken van de bouwregels;

* Specifieke gebruiksregels;

* Afwijken van de gebruiksregels;

* Omgevingsvergunning voor het uitvoeren van werken, geen bouwwerk zijnde, of van werkzaamheden;

* Wijzigingsbevoegdheid.

Hoofdstuk 3: "Algemene regels", bevat de volgende artikelen:

* Antidubbeltelregel;

* Algemene bouwregels;

* Algemene gebruiksregels;

* Algemene afwijkingsregels;

* Algemene wijzigingsregels;

* Algemene procedureregels;

* Overige regels.

Hoofdstuk 4: "Overgangs\- en slotregels", bevat de volgende artikelen:

* Overgangsrecht;

* Slotregel.

De bestemmingsomschrijving is de centrale bepaling van elke bestemming. In deze bestemmingsomschrijving worden limitatief de functies genoemd, die binnen de bestemming zijn toegestaan. De bouwregels zijn direct gerelateerd aan de bestemmingsomschrijving. Ook het gebruik van de grond en bebouwing is gekoppeld aan de bestemmingsomschrijving. De afwijkingsregels en nadere eisen geven burgemeester en wethouders de bevoegdheid om onder voorwaarden bij een omgevingsvergunning af te wijken van een specifieke regel.

**Verbeelding**

Op de verbeelding hebben alle gronden binnen het plangebied een bestemming gekregen. Binnen een bestemming kunnen nadere aanduidingen zijn aangegeven. Een aantal elementen op de verbeelding heeft juridisch gezien geen enkele betekenis en is uitsluitend op de analoge verbeelding aangegeven ten behoeve van de leesbaarheid van die verbeelding, zoals kadastrale lijnen, topografische symbolen en huisnummers.

**Flexibiliteit binnen het bestemmingsplan**

Binnen het bestemmingsplan zijn de volgende instrumenten aanwezig ten behoeve van de benodigde flexibiliteit:

* een omgevingsvergunning om af te wijken van specifieke regels. Het gaat hier om geringe afwijkingen van het bestemmingsplan. Deze afwijkingsmogelijkheid biedt voor burgemeester en wethouders de mogelijkheid een afweging te maken van de noodzaak ten opzichte van het stedenbouwkundig en/of milieuhygiÃ«nisch belang;

* nadere eisen: ten aanzien van enkele in de regels genoemde bouwmogelijkheden zijn burgemeester en wethouders bevoegd tot het stellen van nadere eisen inzake de situering van gebouwen, de profilering van wegen, het aantal parkeerplaatsen en afstanden van gebouwen ten opzichte van elkaar en de openbare ruimte.

Of en onder welke voorwaarden van deze mogelijkheden gebruik kan worden gemaakt, staat in de regels omschreven.

#### 6\.3 Beschrijving per bestemming

##### 6\.3\.1 Bestemmingsregels

Het bestemmingsplan kent Ã©Ã©n bestemming, te weten: Wonen\-stadsrand.

Hierna volgt een korte beschrijving van deze bestemming.

**Wonen\-Stadsrand**

Gronden met een bestemming  **Wonen\-Stadsrand** zijn bestemd voor de handhaving en eventuele herontwikkeling van respectievelijk grondgebonden woningen en gestapelde woningen.

De hoofdbebouwing mag enkel opgericht worden binnen de op de verbeelding aangegeven bouwvlakken. In de regels en verbeelding zijn vervolgens bepalingen opgenomen omtrent de maximale bouwhoogten, de maximaal aaneen te bouwen woningen en de afstand tot de perceelsgrenzen voor zowel de hoofdbebouwing als bijbehorende bouwwerken. Ook zijn bepalingen opgenomen voor het maximaal toegestane oppervlakte aan bijbehorende bouwwerken.

Binnen de bestemming  **Wonen\-Stadsrand** geldt dat de woningen weliswaar vallen in het plangebied, maar doordat deze woningen aan het buitengebied gerelateerd zijn is hieraan een andere bestemmingssystematiek toegekend.

De bestemmingssystematiek volgt in hoofdlijnen de gekozen systematiek zoals deze wordt gehanteerd voor woningen in het buitengebied van Almelo. Binnen de bestemming mag bij recht een bed\- en breakfast worden gerealiseerd. Tevens wordt er ruimte geboden voor de aanleg van een paardenbak. Woningen binnen deze bestemming zijn gelimiteerd aan een maximale inhoudsmaat (750 m3\). Er is daarnaast een grotere hoeveelheid aan bijbehorende bouwwerken toegestaan (150 m2\). Ook is er een herbouwregeling voor bijbehorende bouwwerken opgenomen. Hiermee wordt beoogt het bebouwde oppervlakte aan bijbehorende bouwwerken terug te brengen. De wijze van bestemmen is mogelijk door de solitaire ligging van de bedoelde woningen.

Binnen de woonbestemming is bij recht een aan huis verbonden beroeps\- en bedrijfsactiviteit toegestaan. Het betreft hier een beroeps\- of bedrijfsactiviteit, waarvan de activiteiten in hoofdzaak niet publieksaantrekkend zijn en die op kleine schaal in een woning en/of de daarbij behorende bijgebouwen wordt uitgeoefend, waarbij de woning in overwegende mate haar woonfunctie behoudt en de desbetreffende activiteit een ruimtelijke uitstraling heeft die in overeenstemming is met de woonfunctie. Hier zijn echter wel regels aan verbonden. Deze regels zijn gericht op het voorkomen van hinder en overlast van deze activiteiten. Daar waar specifieke functies binnen de woonbestemming voorkomen is er een aanduiding op de verbeelding opgenomen.

##### 6\.3\.2 Overige regels

**Inleidende regels / begrippen**

Dit artikel bevat de definities van begrippen die in dit bestemmingsplan worden gebruikt. Daardoor wordt vermeden dat verschillende interpretaties van begrippen tot verschillen van mening over de regelgeving zouden kunnen leiden. De begripsbepalingen zijn op alfabetische volgorde weergegeven.

**Inleidende regels / wijze van meten**

In dit artikel is geregeld op welke manier moet worden gemeten.

**Anti\-dubbeltelregel**

Door middel van dit artikel wordt voorkomen dat grond, die betrokken is geweest bij het toestaan van een bouwplan, bij de beoordeling van een later bouwplan wederom betrokken is.

**Algemene bouwregels**

In dit artikel is geregeld hoe om te gaan met afwijkende bestaande maatvoering.

**Algemene gebruiksregel**

Voor de redactie van de gebruiksregel is een algemene formulering aangehouden. Deze gaat uit van de gedachte dat het gebruik uitsluitend mag plaatsvinden in overeenstemming met de bestemming. Dit brengt met zich mee dat de doeleindenomschrijving van de te onderscheiden bestemming helder en duidelijk moet zijn.

**Algemene afwijkingsregel**

In dit artikel zijn een aantal voorwaarden opgenomen die het mogelijk maken het plan op ondergeschikte punten aan te passen. Dit evenwel met het voorbehoud dat de belangen van derden niet onevenredig worden geschaad. Ook kleine afwijkingen (tot 10%) van de in de regels opgenomen maten kunnen op grond van dit artikel mogelijk worden gemaakt. Tevens kunnen krachtens dit artikel kleine bouwwerken ten dienste van nutsbedrijven worden toegestaan. Ook de realisatie van erkers bij woningen wordt middels deze bepaling mogelijk gemaakt, alsmede het wijzigen van gebruik van gebouwen (al dan niet bij woningen) ten behoeve van kinderopvang.

**Algemene wijzigingsregels**

In dit artikel zijn een aantal voorwaarden opgenomen die het mogelijk maken het plan op ondergeschikte punten te wijzigen.

**Algemene procedureregels**

Hierin zijn de procedurebepalingen opgenomen ten aanzien van het stellen van nadere eisen.

**Algemene overige regels**

In de algemene regels wordt ten aanzien van het parkeren geregeld dat parkeervoorzieningen in voldoende mate op eigen terrein dienen te worden gerealiseerd. Bij nieuwe ruimtelijke ontwikkelingen wordt aansluiting gezocht bij de parkeerkencijfers van het CROW.

Het benodigde aantal parkeerplaatsen kan worden berekend op basis van parkeerkencijfers of wordt bepaald in parkeernormen. Parkeerkencijfers zijn op de praktijk gebaseerde cijfers. Parkeernormen geven het aantal beleidsmatig vastgestelde parkeerplaatsen bij een bedrijf of voorziening aan. Bij het gebruik van parkeerkencijfers moet rekening worden gehouden met de bereikbaarheid van de locatie, de specifieke kenmerken van de functie, de mobiliteitskenmerken van de gebruikers van het gebouw en met het gemeentelijk beleid. Hierbij wordt gezocht naar een evenwicht tussen zoveel mogelijk tegemoetkomen aan de parkeervraag en de optimale combinatie van leefbaarheid en bereikbaarheid.

Daarnaast is het eveneens van belang dat de parkeerruimte van voldoende omvang is. Een parkeerruimte moet wel zijn afgestemd op gangbare personenauto's.

Burgemeester en wethouders kunnen bij een omgevingsvergunning afwijken van de hoofdregel dat parkeervoorzieningen in voldoende mate op eigen terrein dienen te worden gerealiseerd, mits op andere wijze in de parkeerbehoefte wordt voorzien en de situering van de parkeerplaatsen het ruimtelijk beeld van de omgeving, de verkeersveiligheid en de gebruiksmogelijkheden van aangrenzende gronden niet onevenredig aantast.

Eenzelfde soort redenatie gaat op voor het laden en lossen van goederen.

**Overgangsrecht**

In dit artikel wordt geregeld dat bouwwerken mogen worden behouden of gebruik mag worden voortgezet vanaf het moment dat het plan rechtskracht heeft verkregen, ondanks dat de bebouwing of het gebruik niet (langer) overeenkomt met de regels die in het bestemmingsplan van kracht zijn.

**Slotregel**

Dit wordt ook wel de citeerbepaling genoemd. Hierin wordt aangegeven hoe het bestemmingsplan genoemd is.

### Hoofdstuk 7 Economische uitvoerbaarheid

Artikel 6\.12 van de Wet ruimtelijke ordening stelt dat de gemeenteraad gelijktijdig met de vaststelling van het bestemmingsplan moet besluiten om al dan niet een exploitatieplan vast te stellen. Hoofdregel is dat een exploitatieplan moet worden vastgesteld bij elk bestemmingsplan. Er zijn echter uitzonderingen. Het is mogelijk dat de raad verklaart dat met betrekking tot een bestemmingsplan geen exploitatieplan wordt vastgesteld indien het verhaal van kosten van de grondexploitatie anderszins is verzekerd of het stellen van nadere eisen en regels niet noodzakelijk is.

De gemeentelijke kosten zijn beperkt tot de ambtelijke kosten, welke worden verhaald middels de gemeentelijke legesverordening. Eventuele planschade komt voor rekening van de initiatiefnemer. Hiertoe is een planschade\-overeenkomst afgesloten met de initiatiefnemer. Hiermee is het kostenverhaal anderszins verzekerd en is op grond van artikel 6\.12 Wro geen exploitatieplan nodig.

### Hoofdstuk 8 Vooroverleg, Inspraak en Zienswijze

**Zienswijzen**

Het ontwerpbestemmingsplan Oude Wierdenseweg 3 en de bijbehorende stukken hebben met ingang van 28\-06\-2017 tot en met 8\-08\-2017 ter inzage gelegen. Er zijn geen zienswijzen binnengekomen.

Het wijzigingsplan is op 24 oktober 2017 vastgesteld door het college.