xml version\="1\.0" encoding\="UTF\-8"?

Oude Appelseweg I: Toelichting

direct naar inhoud van Toelichting

Oude Appelseweg I

=================

Toelichting

-----------

| Plan: | Oude Appelseweg I |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.0203\.1713\-0002 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

* Hoofdstuk 2 BESTAANDE SITUATIE

+ 2\.1 Begrenzing plangebied

+ 2\.2 Geldende bestemmingen

* Hoofdstuk 3 PLANBESCHRIJVING

+ 3\.1 Beeldkwaliteit

* Hoofdstuk 4 BELEIDSKADER

+ 4\.1 Inleiding

+ 4\.2 Rijk

+ 4\.3 Provincie

+ 4\.4 Waterschap

+ 4\.5 Gemeente

* Hoofdstuk 5 RANDVOORWAARDEN

+ 5\.1 Bodem

+ 5\.2 Cultuurhistorie

+ 5\.3 Ecologie

+ 5\.4 Externe veiligheid

+ 5\.5 Geluid

+ 5\.6 Geur

+ 5\.7 Ladder voor duurzame verstedelijking

+ 5\.8 Leidingen en laagvliegroutes

+ 5\.9 Luchtkwaliteit

+ 5\.10 Milieueffectrapportage

+ 5\.11 Milieuzonering

+ 5\.12 Natuur en landschap

+ 5\.13 Veiligheid

+ 5\.14 Verkeer

+ 5\.15 Water

* Hoofdstuk 6 JURIDISCHE ASPECTEN

+ 6\.1 Inleiding

+ 6\.2 Inleidende regels

+ 6\.3 Bestemmingsregels

+ 6\.4 Algemene regels

+ 6\.5 Overgangs\- en slotregels

+ 6\.6 Handhaving

* Hoofdstuk 7 ECONOMISCHE UITVOERBAARHEID

* Hoofdstuk 8 OVERLEG EN MAATSCHAPPELIJKE UITVOERBAARHEID

+ 8\.1 Participatie

+ 8\.2 Overleg ex artikel 3\.1\.1 Bro

+ 8\.3 Inspraak

+ 8\.4 Zienswijzen

* Bijlagen bij de toelichting

+ Bijlage 1 Akoestisch onderzoek

+ Bijlage 2 Geuronderzoek

+ Bijlage 3 Memo bomen

### Hoofdstuk 1 INLEIDING

Voor het perceel aan de Oude Appelseweg ten zuiden van 2B in Voorthuizen is een verzoek ingediend om een woning te realiseren.

De uitvoering van dit plan is niet mogelijk binnen het geldende bestemmingsplan. Daarom is voorliggende wijziging van het bestemmingsplan opgesteld.

![afbeelding "i_NL.IMRO.0203.1713-0002_0001.png"](i_NL.IMRO.0203.1713-0002_0001.png)

*Afbeelding: Ligging locatie*

Voorliggend wijzigingsplan bestaat uit een verbeelding, regels en een toelichting. De toelichting is opgebouwd uit acht hoofdstukken. Na dit hoofdstuk beschrijft hoofdstuk 2 de bestaande situatie. Vervolgens wordt in hoofdstuk 3 een beschrijving van het plan gegeven. Hoofdstuk 4 gaat vervolgens in op het beleidskader. Het vijfde hoofdstuk gaat in op de randvoorwaarden, waarna in het zesde hoofdstuk de juridische aspecten worden besproken. In hoofdstuk 7 is aandacht voor de economische uitvoerbaarheid. Hoofdstuk 8 gaat in op de resultaten van de procedure ten behoeve van dit wijzigingsplan.

### Hoofdstuk 2 BESTAANDE SITUATIE

#### 2\.1 Begrenzing plangebied

Het plangebied ligt aan de Oude Appelseweg ten zuiden van 2B in de kern Voorthuizen. Het plangebied wordt aan de westzijde begrensd door de Oude Appelseweg. Aan de overige zijden vormen bestaande zij\- en achtererven van aangrenzende woningen de grens van het plangebied. Onderstaande afbeelding geeft de begrenzing van het plangebied weer.

![afbeelding "i_NL.IMRO.0203.1713-0002_0002.png"](i_NL.IMRO.0203.1713-0002_0002.png)

*Afbeelding: Begrenzing plangebied*

#### 2\.2 Geldende bestemmingen

##### 2\.2\.1 Bestemmingsplan

Het plangebied ligt in het bestemmingsplan "Voorthuizen\-West" en heeft de bestemming 'Wonen \- 1' naast de dubbelbestemming 'Waarde \- Archeologie 1'. De realisatie van een woning is binnen deze bestemmingen niet toegestaan door het ontbreken van een bouwvlak.

![afbeelding "i_NL.IMRO.0203.1713-0002_0003.png"](i_NL.IMRO.0203.1713-0002_0003.png)

*Afbeelding: Geldend bestemmingsplan*

In het bestemmingsplan is in artikel 14\.6 een wijzigingsbevoegdheid opgenomen die de uitvoering van voorliggend plan mogelijk maakt. Voorliggend wijzigingsplan is gebaseerd op deze bevoegdheid.

##### 2\.2\.2 Voorbereidingsbesluit

Er geldt overigens ook een voorbereidingsbesluit van de Minister voor Volkshuisvesting en Ruimtelijke Ordening met betrekking tot hyperscale datacenters op deze locatie. Nu het plan geen hyperscale datacenter mogelijk maakt, is dit voorbereidingsbesluit niet relevant voor onderhavig plan.

### Hoofdstuk 3 PLANBESCHRIJVING

Het plan betreft de bouw van een (kleine) woning en een bijgebouw/garage ten zuiden van de Oude Appelseweg 2B in Voorthuizen. Het betreft het perceel, kadastraal bekend als gemeente Voorthuizen, sectie D, nummers 2963 en 3454\.

De nieuwe woning wordt in de breedte ontwikkeld en is minder diep dan normaal. Gelet op de bebouwing in de omgeving, ligt de woning minimaal 5 meter van de perceelsgrenzen. Ter bescherming van de aanwezige waardevolle bomen en watergang, is de afstand tot die elementen ten minste 8 meter.

![afbeelding "i_NL.IMRO.0203.1713-0002_0004.png"](i_NL.IMRO.0203.1713-0002_0004.png)

*Afbeelding: Plan*

#### 3\.1 Beeldkwaliteit

Het aspect beeldkwaliteit heeft bijzondere aandacht aangezien een standaard woonhuis op deze plek niet gewenst is. Onlangs is een vooronderzoek (positief) afgerond. Het betreft een woning met een mansardekap in de stijl van de Amsterdamse school in een eigentijdse uitvoering.

![afbeelding "i_NL.IMRO.0203.1713-0002_0005.png"](i_NL.IMRO.0203.1713-0002_0005.png)

*Afbeelding: Impressie te bouwen woning*

### Hoofdstuk 4 BELEIDSKADER

#### 4\.1 Inleiding

In dit hoofdstuk wordt ingegaan op het relevante beleidskader. Het gaat om beleid en beleidsnota's die direct dan wel indirect doorwerken in het bestemmingsplan of invloed hebben op de bestemmingsregelingen. Van deze nota's is hierna per bestuursniveau een beknopte samenvatting gegeven.

#### 4\.2 Rijk

##### 4\.2\.1 Nationale Omgevingsvisie

Op 11 september 2020 is de Nationale Omgevingsvisie (NOVI) 'Duurzaam perspectief voor onze leefomgeving' in werking getreden. Deze visie bevat de hoofdzaken van het strategisch rijksbeleid voor de fysieke leefomgeving. Dit is een combinatie van beleid uit de bestaande beleidsdocumenten, met en zonder wettelijke grondslag, en nieuw strategisch beleid. De grote en complexe opgaven, zoals klimaatverandering, energietransitie, circulaire economie, bereikbaarheid en woningbouw, zullen Nederland gaan veranderen. De NOVI bevat een toekomstperspectief met de ambities van het Rijk. In de NOVI zijn 21 nationale belangen met bijbehorende opgaven geformuleerd. Deze nationale belangen komen samen in vier prioriteiten:

* 1\. ruimte voor klimaatadaptatie en energietransitie;

* 2\. duurzaam economisch groeipotentieel;

* 3\. sterke en gezonde steden en regio's;

* 4\. toekomstbestendige ontwikkeling van het landelijk gebied.

Voor de vier NOVI\-prioriteiten geldt steeds dat zowel voor de lange als de korte termijn maatregelen nodig zijn. Deze maatregelen dienen in de praktijk voortdurend op elkaar in te spelen. Bij de afweging van de belangen staat een evenwichtig gebruik van de fysieke leefomgeving centraal voor zowel de boven\- als de ondergrond.

*Doorwerking*

Gelet op de zeer beperkte omvang is het plan in lijn met de prioriteiten uit de NOVI. Deze vormt daarom geen belemmering voor dit plan.

##### 4\.2\.2 Nationaal Waterplan 2016\-2021

Het Nationaal Waterplan 2016\-2021 is de opvolger van het Nationaal Waterplan 2009\-2015\. Het bevat de hoofdlijnen van het nationaal waterbeleid en de aspecten van het ruimtelijk beleid die daartoe behoren. Het Nationaal Waterplan verankert het nieuwe beleid voor de komende 6 jaar met een vooruitblik richting 2050: Nederland, een veilige en leefbare delta, nu en in de toekomst.

In het Nationaal Waterplan staan 5 ambities centraal. Nederland moet de veiligste delta in de wereld blijven. Deze ambitie wordt vooral ingevuld door onze veiligheidsnormen tegen overstroming te vernieuwen. Daarnaast wordt ingezet op een verbetering van de waterkwaliteit (meststoffen, bestrijdingsmiddelen, medicijnresten, microplastics). Dit zorgt ervoor dat de Nederlandse wateren schoon en gezond zijn en er genoeg zoet water is. Verder beschrijft het Nationaal Waterplan dat Nederland klimaatbestendig en waterrobuust wordt ingericht en dat Nederland een gidsland is en blijft voor watermanagement en \-innovaties. Dat is gunstig voor onze economie en ons verdienvermogen. De vijfde ambitie bestaat eruit dat Nederlanders waterbewust leven. Deze ambities moeten gezamenlijk ingevuld worden door iedereen die werkt aan de ruimtelijke inrichting van Nederland: alle overheden, bedrijven, maatschappelijke organisaties en kennisinstellingen.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

##### 4\.2\.3 Crisis\- en herstelwet

Op 1 januari 2010 is de Crisis\- en herstelwet (Chw) in werking getreden. Deze wet geeft regels met betrekking tot versnelde ontwikkeling en verwezenlijking van ruimtelijke en infrastructurele projecten.

Op 25 april 2013 is de Crisis\- en herstelwet via een wijzigingswet permanent gemaakt en zijn verbeteringen op het terrein van het omgevingsrecht doorgevoerd (zie kamerstukken 33\.135\).

De Chw omvat twee categorieÃ«n maatregelen:

* tijdelijke maatregelen voor afgebakende lijsten met projecten en bevoegdheden;

* wijzigingen van bijzondere wetten.

In Bijlage I van de Chw worden onder meer de volgende ruimtelijke en infrastructurele projecten genoemd, waarop de wet van toepassing is:

* zeer diverse projecten op het gebied van duurzame energie;

* gebiedsontwikkeling en werken van lokaal of regionaal belang, onderverdeeld in:

+ 1\. een bestemmingsplan voor de bouw van meer dan 11 woningen in een aaneengesloten gebied, of de herstructurering van woon\- en werkgebieden;

+ 2\. een bestemmingsplan voor de aanleg of wijziging van wegen;

+ 3\. projecten ten behoeve van de inpassing in het landschap, natuurontwikkeling of recreatiedoeleinden, waar deze samenhangen met projecten ten aanzien van de in bijlage I bedoelde projecten ten aanzien van wegen.

*Doorwerking in plangebied*

In dit geval is de Crisis\- en herstelwet niet van toepassing aangezien het plan niet valt onder Ã©Ã©n van de bovenstaande categorieÃ«n.

#### 4\.3 Provincie

##### 4\.3\.1 Omgevingsvisie en Omgevingsverordening

**Algemeen**

De provincie Gelderland heeft een Omgevingsvisie en \-verordening. Deze plannen gaan over verkeer, water, natuur, milieu en ruimtelijke ordening. De Omgevingsvisie beschrijft de lange termijn ambities en beleidsdoelen voor de fysiek leefomgeving. In de Omgevingsverordening zijn regels en bepalingen over de inrichting en beheer van de ruimtelijke omgeving vastgelegd. Met de Omgevingsvisie en \-verordening loopt de provincie vooruit op de aankomende Omgevingswet, die naar verwachting 1 januari 2023 van kracht wordt. Deze wet biedt meer ruimte voor initiatieven en ontwikkelingen in het fysieke domein, in gesprek met de omgeving. Wanneer het nodig is, actualiseert de provincie onderdelen van de Omgevingsvisie en \-verordening.

Vanaf 2019 actualiseert de provincie de Omgevingsverordening opnieuw, zodat deze verder in lijn wordt gebracht met de Omgevingsvisie Gaaf Gelderland en anticipeert op de eisen van de Omgevingswet.

###### 4\.3\.1\.1 Omgevingsvisie

Provinciale staten van Gelderland hebben op 19 december 2018 de Omgevingsvisie Gaaf Gelderland vastgesteld. De Omgevingsvisie Gaaf Gelderland 2018 vervangt na publicatie de Omgevingsvisie Gelderland 2014\-2018\. De Omgevingsvisie Gaaf Gelderland 2018 gaat in de breedte over het beleid van de provincie voor de fysieke leefomgeving. Anders dan de Omgevingsvisie Gelderland 2014\-2018, geeft de Omgevingsvisie Gaaf Gelderland 2018 richting op de strategische hoofdlijnen van het beleid. Beide visies integreren een vijftal wettelijk verplichte planfiguren voor het provinciaal beleid voor de leefomgeving; te weten ruimte, natuur, water, milieu en verkeer en vervoer.

Gelderland werkt samen met partners aan een gezond, veilig, schoon en welvarend Gelderland. Dit doen ze door zich bij het uitvoeren van onze taken te richten op een duurzaam, verbonden en economisch krachtig Gelderland. Met hulp van zeven onderwerpen geven ze hier richting aan:

* energietransitie

* klimaatadaptatie

* circulaire economie

* biodiversiteit

* bereikbaarheid

* economisch vestigingsklimaat

* woon\- en leefklimaat

*Doorwerking in plangebied*

Gelet op de zeer beperkte omvang (bouw van Ã©Ã©n woning binnen bestaand stedelijk gebied) is het plan in lijn met de provinciale omgevingsvisie. Deze vormt daarom geen belemmering voor dit plan.

###### 4\.3\.1\.2 Omgevingsverordening

De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat alle regels die betrekking hebben op de fysieke leefomgeving opgenomen zijn in de Omgevingsverordening. De Omgevingsverordening Gelderland heeft de status van ruimtelijke verordening, milieuverordening, waterverordening en verkeersverordening. De 'Ruimtelijke Verordening Gelderland' en de 'Ruimtelijke Verordening Gelderland, eerste herziening', zijn ingetrokken.

De Omgevingsverordening is met ingang van 17 oktober 2014 in werking getreden. De provincie actualiseert regelmatig de Omgevingsverordening.

In de Omgevingsverordening is het plangebied opgenomen op de kaarten:

* Kaart 2: Regels Glastuinbouw

* Kaart 9: Regels Water en Milieu

*Doorwerking in plangebied*Het plan is in overeenstemming met de verordening nu het plan geen ontwikkeling van glastuinbouw betreft of activiteiten die de beschermde waarden op het gebied van water en milieu aantasten.

#### 4\.4 Waterschap

##### 4\.4\.1 Blauwe Omgevingsvisie 2050

De driedimensionale Blauwe Omgevingsvisie 2050 (BOVI) is de langetermijnvisie van Waterschap Vallei en Veluwe. Met deze BOVI zet Waterschap Vallei en Veluwe op een geheel nieuwe wijze koers naar een duurzame en waterinclusieve leefomgeving. Daarbij kijkt Waterschap Vallei en Veluwe integraal, grensontkennend, over de grenzen van taken en gebieden heen en werkt vanuit de drie zogenoemde waterprincipes:

* 1\. Water is een ordenend principe in de ruimtelijke ordening.

* 2\. Maximaal vasthouden en schoonhouden van water.

* 3\. Partnerschap als watermerk.

Deze principes leiden tot Ã©Ã©n samenhangende weergave van water in het landschap van Vallei en Veluwe: Ã©Ã©n kringloop van bron tot monding, door stedelijk en landelijk gebied en van boven\- en ondergrond.

*Doorwerking in plangebied*De bevindingen en resultaten van de BOVI 2050 zijn beschreven in de waterparagraaf (Â§ 5\.15).

##### 4\.4\.2 BOP 2022\-2027 Waterschap Vallei en Veluwe

Het Blauw Omgevingsprogramma (BOP) is het waterbeheerprogramma van Waterschap Vallei en Veluwe voor de planperiode 2022\-2027\. Het gebied, de maatschappelijke thema's en samenwerking met partners zijn meer centraal gezet dan in voorgaande waterbeheerprogramma's. Het waterbeheerprogramma is een kerninstrument onder de Omgevingswet en bevat naast de verplichte onderdelen van het programma (zoals Kader Richtlijn Water (KRW), Richtlijn Overstromings Risico's (ROR), zwemwaterrichtlijn) ook een niet verplicht deel. Het BOP is daarmee het wettelijk instrument van het waterschap om de doelen voor de middellange termijn vast te leggen. In het BOP worden doelen uit de Blauwe Omgevingsvisie 2050 (BOVI2050\) doorvertaald naar gebiedsgerichte doelen. De hoofddoelen van het BOP zijn hieronder kort beschreven.

*Waterveiligheid*

Een zo goed mogelijke bescherming tegen overstromingen volgens de wettelijke normen.

*Watersysteem*

Een toekomstbestendig en klimaatrobuust grond\- en oppervlaktewatersysteem, dat passend is ingericht naar de veranderende gebiedswensen.

*Wonen en zuiveren*Een robuust proces voor het verwerken van extreme neerslag en inzameling van stedelijk en industrieel afvalwater in bebouwd gebied, tot aan het lozen van effluent in het watersysteem.

*Circulaire economie*Volledig circulair opereren in 2050 door anders om te gaan met grondstoffen en goed samen te werken met partners en de omgeving.

*Energietransitie*Het eerste energieneutrale waterschap van Nederland worden om een voorbeeld te zijn op het gebied van de energietransitie.

*Doorwerking in plangebied*

De bevindingen en resultaten van de watertoets zijn beschreven in de waterparagraaf (Â§ 5\.15).

#### 4\.5 Gemeente

##### 4\.5\.1 Structuurvisie Kernen Barneveld 2022

De gemeenteraad heeft op 22 november 2011 de "Structuurvisie Kernen Barneveld 2022" vastgesteld. De structuurvisie legt de gemeentelijke visie op de toekomstige ruimtelijke ontwikkeling van het eigen grondgebied vast. Het wijzigingsplan zal hierbinnen moeten passen. De structuurvisie bevat een uitvoeringsprogramma. Hierin laat de gemeente zien hoe het voorgenomen beleid gerealiseerd zal worden. In de structuurvisie is een groot aantal ruimtelijke projecten opgenomen, waarvoor investeringen in de openbare ruimte noodzakelijk zijn. Ook is er een groot aantal lopende en potentiÃ«le bouwmogelijkheden.

Uit de kaart behorende bij de structuurvisie blijkt dat de planlocatie in bestaand bebouwd gebied ligt.

![afbeelding "i_NL.IMRO.0203.1713-0002_0006.png"](i_NL.IMRO.0203.1713-0002_0006.png)

*Afbeelding: plangebied en Structuurvisie kernen 2022 (bestaand stedelijk gebid)*

Het plan betreft een inbreidingslocatie. Onder inbreiding wordt verstaan:

* intensiveren: de ruimte wordt intensiever benut;

* combineren: de ruimte wordt voor verschillende functies ingericht en gebruikt;

* revitaliseren: het opknappen en/of opnieuw inrichten van verouderde woongebieden of bedrijventerreinen.

De gemeente zal de komende jaren blijven werken aan inbreidingslocaties. Dit is een voortzetting van het huidige beleid. Bij inbreiding gaat aandacht uit naar het realiseren van woningen voor ouderen.

Het bouwen op inbreidingslocaties is van belang voor een kwalitatieve ontwikkeling van de kernen. Door de groeiende bevolking kan woningbouw een motor zijn achter lastige herstructureringen. In de tweede plaats liggen meerdere inbreidingslocaties gunstig ten opzichte van voorzieningen, waarmee door woningbouw een belangrijke doelgroep kan worden bediend. Tenslotte kan de herinvulling van inbreidingslocaties bijdragen aan de ruimtelijke kwaliteit en herkenbaarheid van de dorpse structuur.

De voorliggende locatie ligt aan de rand van (maar wel in) de bebouwde kom van Voorthuizen. Dergelijke randen kunnen een goede mogelijkheid vormen voor het toevoegen van een woning. In dit geval is sprake van een inbreidingslocatie gelet op de Gebiedsvisie functieveranderingswoningen. Gelet op de omgeving is het gewenst de woning op 5 meter van de zijdelingse perceelsgrenzen te realiseren en bijgebouwen, zoals een garage, op ruime afstand achter de voorgevel te realiseren. Tot slot leidt de omgeving tot een afwijkende maximale goothoogte van 4 meter terwijl de maximale bouwhoogte 9 meter bedraagt.

Los van de stedenbouwkundige beoordeling speelt ook de landschappelijke invulling een belangrijke rol. Aangezien de locatie aan de rand van het dorp is gelegen, vormt het de overgang naar het landelijke gebied. De aanwezige bomen spelen daarbij een grote rol. Deze blijven dan ook behouden. Onder de kroonprojectie zijn geen bouwwerkzaamheden voorzien. Daarnaast wordt het geheel landschappelijk ingepast met groen (vastgelegd met een voorwaardelijke verplichting).

Het ingekomen verzoek is in overeenstemming met deze structuurvisie.

##### 4\.5\.2 Dorpsplannen en \-visies

In alle dorpen in Barneveld zetten verenigingen plaatselijk belang zich actief in voor de leefbaarheid en toekomst van de dorpen en buurtschappen. Verschillende dorpen hebben in dit kader hun visie op de toekomst vastgelegd in een dorpsplan of âvisie of zijn daar mee bezig. De dorpsplannen bevatten zowel een visie op de toekomst als een overzicht van concrete ideeÃ«n en wensen om de leefbaarheid van het dorp te versterken en zijn in samenspraak met veel inwoners en de gemeente tot stand gekomen. Vanuit de visie op burgerkracht ('Zelf\-samen\-gemeente') en netwerksamenleving is in de Strategische Visie 2030 (september 2016\) ten aanzien van de dorpsplannen een voorstel opgenomen om een andere werkwijze te gaan volgen die de plannen een sterkere positie geeft. Op die manier kan recht worden gedaan aan de geleverde inspanningen en de lokaal gemaakte keuzes. Dorpsplannen hebben \- waar mogelijk \- een positie bij de ontwikkeling en uitvoering van gemeentelijk beleid. Dit geldt in ieder geval voor de recente dorpsplannen (die opgesteld zijn na 2016\) die in samenspraak met de gemeente tot stand gekomen zijn. Deze dorpsplannen bevatten een goede weergave van de ideeÃ«n en behoeften die er leven in de kernen. De gemeente houdt daarom bij ruimtelijke plannen en â initiatieven rekening met de inhoud van het dorpsplan en kan â indien nodig â hierover in overleg gaan met Plaatselijk Belang.

De dorpsvisie Voorthuizen bevat geen concrete punten met betrekking tot woningbouw zodat het plan als passend binnen de visie wordt gezien.

##### 4\.5\.3 Bestemmingsplannen globaal en flexibel

Op 6 mei 2014 heeft de raad de kaderstellende notitie 'Bestemmingsplannen globaal en flexibel' vastgesteld. Met deze notitie geeft de raad voor met name grote(re) uitleggebieden kaders aan om bestemmingsplannen globaal en flexibel te maken, om adequaat te kunnen inspelen op maatschappelijke en marktontwikkelingen. Â Daarmee ontstaat enige ruimte om een plan te kunnen wijzigen, maar zonder significantÂ verlies van kwaliteit in de openbare ruimte, beeldkwaliteit en rechtszekerheid.

Globaal en flexibel zijn twee naast elkaar staande begrippen. Een globaal bestemmingsplan is een bestemmingsplan waarbij de belangrijkste uitgangspunten voor een gebied zijn vastgelegd. In een globaal bestemmingsplan zijn de bouw\- en gebruiksmogelijkheden niet vastgelegd of gebonden aan een concreet perceel. Het tegenovergestelde van globaal bestemmen is gedetailleerd bestemmen, want een gedetailleerd bestemmingsplan legt juist wel een eindbeeld vast.

Naast het begrip globaal, kennen we ook nog de begrippen star en flexibel. We spreken van een star bestemmingsplan als het niet of nauwelijks mogelijk is om van een bestemmingsplan af te wijken. Flexibel bestemmen is het tegenovergestelde. Flexibel bestemmen laat meer ruimte om in te spelen op initiatieven die niet direct zijn geregeld. Flexibiliteit is in het bestemmingsplan in te bouwen door te werken met afwijkingsregels, wijzigingsbevoegdheden en uitwerkingsplichten.

De notitie richt zich op toekomstige ontwikkelingen in de kernen, waarbij met name is gekeken naar de bestemmingen voor wonen en bedrijven.

*Doorwerking in plangebied*

In voorliggend wijzigingsplan zijn de gebruikelijke binnenplanse afwijkingsbevoegdheden opgenomen. Voor het overige is geen toepassing gegeven aan de kaders uit de notitie, omdat het wijzigingsplan voor een concrete ontwikkeling is opgesteld.

##### 4\.5\.4 Energiebeleid gemeente Barneveld 2015\-2020

De raad heeft in 2015 de Energievisie gemeente Barneveld 2015\-2020 ('investeren in Barneveldse bronnen') vastgesteld. Het energievraagstuk staat de laatste jaren landelijk stevig op de (politieke) agenda. Naast het milieumotief en betaalbaarheid zijn ook maatschappelijke verantwoordelijkheid en energie\-onafhankelijkheid steeds meer een argument om actie te ondernemen. De gemeente Barneveld voelt de urgentie om een bijdrage te leveren aan een schone, betrouwbare en betaalbare energievoorziening en heeft een doelstelling vastgesteld die hoger ligt dan de landelijke energiedoelstellingen.

Woningen en bedrijfspanden moeten de komende jaren fors energiezuiniger worden. Ook moet de gemeentelijke overheid in opdracht van de rijksoverheid uiterlijk in 2021 een warmteplan opstellen, dat de basis gaat vormen voor het uitfaseren van het gebruik van aardgas.

Vooruitlopend op de nieuwe energiewetgeving in 2020 en energieneutraliteit in 2050, ziet de gemeente graag dat de woningen en bedrijven aardgasloos en energieneutraal worden gebouwd. De gemeente is medio 2018 een verkenning gestart naar hoe een aardgasvrije gemeente vorm zou kunnen krijgen. Naar aanleiding van de uitkomsten hiervan kunnen keuzes voor de energievoorziening voor nieuw te bouwen woningen en/of bedrijven in de toekomst beÃ¯nvloed worden. Bijvoorbeeld waar het gaat om mogelijkheden om aan te sluiten bij een collectieve warmtevoorziening of een wijkgerichte aanpak voor het verduurzamen van woningen (Wijk van de Toekomst).

*Doorwerking in plangebied*

**Gebruikers**

De nieuw te realiseren woning is bedoeld voor regulier woongebruik door initiatiefnemer met zijn gezin. Een belangrijk uitgangspunt voor de duurzaamheid van het woongebruik is dat bij de omgevingsvergunningaanvraag voor de nieuwbouw van de woning zal worden getoetst aan de geldende prestatie\-eisen uit het Bouwbesluit. Hoewel hierbij sprake is van particulier opdrachtgeverschap is opdrachtgever geenszins voornemens concessies te doen waar het gaat om duurzaamheid. Gestreefd wordt de woning volledig energieneutraal te ontwikkelen, bij voorkeur met circulaire materialeninzet. Mede gelet op de stijgende prijzen voor energieleveringen zien de toekomstige gebruikers zich genoodzaakt alle beschikbare technieken aan te wenden die het wonen niet alleen comfortabel maar tevens betaalbaar houden op lange termijn. Een voornaam neveneffect is dat het milieu daarbij zal worden ontzien door uitblijven van emissie.

**Installaties**Â

Wettelijk geldt dat vanaf 1 januari 2021 âbijna energieneutrale gebouwenâ voor wat betreft de woningbouw de nieuwe standaard is. In de voorliggende plan kan worden gesteld dat een dergelijk uitrustingsniveau door hedendaagse technieken zeer wel haalbaar is. De initiatiefnemers willen de woning in lijn met de nieuwste ontwikkelingen uitrusten met de beste beschikbare technieken voor wat betreft installatie. Wellicht ten overvloede moet worden opgemerkt dat de woning niet zal worden voorzien van een gasaansluiting. In de voorbereiding op de benodigde omgevingsvergunningaanvraag zal een deskundige installatieadviseur een uitgebalanceerd plan opstellen voor wat betreft de installatie, isolatie en ventilatie. Onderdelen als warmteterugwinning op douche/badwater, een zonneboiler en een grijswatersysteem worden in dit advies terdege afgewogen. Om geheel zelfvoorzienend te zijn wordt tevens nagegaan of het mogelijk is de gewonnen overcapaciteit aan stroom op te slaan in een accupack.

**Zonnepanelen**Â

Zonder al te veel vooruit te willen lopen op het integrale advies van de installatie\-adviseur kan wel worden vastgesteld dat het zuidelijke dakvlak uitstekend geschikt is voor plaatsing van zonnepanelen. Bij regulier woongebruik zal daarmee grotendeels voorzien kunnen worden in het stroomverbruik van het huishouden. Dit dakvlak voorziet in een zodanige oppervlakte dat een aanzienlijke hoeveelheid panelen kan worden geplaatst. Bij voorkeur wordt meteen rekening gehouden met de capaciteit voor het laden van een elektrische personenauto.

**Weersaspecten**Â

Het gebouw betreft een woongebouw waarop een zo gering mogelijke oppervlakte aan verharding aansluit. Zo blijft voldoende ruimte over voor groenaanleg. Niet alleen is dit welkom in aansluiting op het woongenot, ook kan op deze manier het hemelwater klimaatadaptief worden geÃ¯nfiltreerd. De hemelwaterafvoer zal worden afgewend via een of meer regentonnen op de beschikbare bergingssloot in het perceel. Het hemelwater van de aanwezige gesloten verharding vloeit af op de omliggende borders en perken. Verder beraadt de opdrachtgever zich op toepassing van een deel sedumdak.

**Toepassing materialen**

Het ruimtelijke initiatief betreft een vergunningsplichtige activiteit waarbij de toepasbare materialen moeten voldoen aan de prestatie\-eisen uit het Bouwbesluit. Door aanvrager is reeds opgedragen met name de isolatiematerialen moeten voldoen aan een hoge standaard. Voorts zal, indien economisch verantwoord en beschikbaar, gebruik worden gemaakt van circulaire materialen. Niet enkel vanwege het prijspeil dient daarbij het gebruik van uitlogende materialen tot een minimum te worden beperkt en daar waar strikt noodzakelijk, slechts in gecoate versie worden toegepast.

##### 4\.5\.5 Waterplan Barneveld (2005\) en Hemelwaterplan 2017\-2020 'Klimaatactief!'

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* Vasthouden en/of vertraagd afvoeren van hemelwater.

* Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar.

* De afvoer van schoon hemelwater vindt bovengronds plaats.

* Rioolwateroverstorten beperken om de doelstellingen voor waterkwaliteit te bereiken.

In het plan is een concrete doelstelling opgenomen: in 2025 is 10% van het verharde oppervlak afgekoppeld van de gemengde riolering (referentiejaar 2005\). Dit betreft 18 ha. afkoppelen. In het Hemelwaterbeleidsplan is deze doelstelling uitgewerkt in concrete maatregelen.

Het Hemelwaterplan 2017\-2020 'Klimaatactief!' richt zich op een duurzame omgang met hemelwater. Het geeft aan wat het gemeentelijk beleid is ten aanzien van afstromend hemelwater in bestaande situaties en bij nieuwe ontwikkelingen. Het plan zet in op een integrale benadering en meervoudige inrichting van totale openbare ruimte. Barneveld gaat aan de slag met het waterbestendig inrichten van de openbare ruimte om bestand te zijn tegen klimaatverandering.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

##### 4\.5\.6 Woonvisie Barneveld 2021\-2025 en regionale bouwafspraken, Faseren en doseren woningmarkt en Verordening doelgroepen sociale woningbouw en middenhuur gemeente Barneveld

In maart 2021 heeft de raad de Woonvisie Barneveld 2021\-2025 'Wonen voor jong en oud' met doorkijk tot 2030/2040, vastgesteld. In de woonvisie is een streefprogramma woningbouw opgenomen om te voorzien in de woningbehoefte van de hier woonachtige en werkzame bevolking.

Er is een nieuwbouwprogramma van gemiddeld 500 woningen per jaar (als uitbreiding) opgenomen, waarvan gemiddeld 40% ten behoeve van sociale huur\- en koopwoningen (sociale huur 20%, sociale koop laag tot â¬ 230\.000 en sociale koop hoog van â¬ 230\.000 tot â¬ 280\.000\), 20% middeldure woningen (middendure huur tot â¬ 1\.067,\- en koop van â¬ 280\.000 tot â¬ 350\.000\) en 30% duurdere woningen vanaf â¬Â 350\.000,\- en 10% vrij in te delen.

In regio FoodValley zijn onderlinge woningbouwafspraken gemaakt, waarbij Barneveld voor de periode 2017\-2027 maximaal zo'n 3\.800 woningen mag groeien, mede vanwege een zekere overloop vanuit regio Amersfoort. Er loopt verder een Verstedelijkingsstrategie Arnhem, Nijmegen, Foodvalley, waarbij er in de periode 2020\-2040 in Foodvalley zo'n 40\.000 woningen aan de voorraad moeten worden toegevoegd. Voor gemeente Barneveld zou dit een opgave van tenminste 6\.000 woningen beteken. Provincie Gelderland streeft in het Aktieplan Wonen naar versnelling van woningbouwontwikkelingen, gezien de woningtekorten op de woningmarkt. Daarbij wordt ook naar gemeente Barneveld gekeken.

In regio Amersfoort loopt een soortgelijke studie, namelijk het 'Ontwikkelbeeld regio Amersfoort' en wordt een woninguitbreiding met 36\.000 in 2020\-2040 als opgave gezien. De woningbouw in Barneveld is hier mede input voor.

Door middel van het project 'Faseren en doseren woningmarkt Barneveld' wordt jaarlijks een actueel beeld van het planaanbod voor de komende vier jaar gegeven, waarbij ook een beeld wordt geschetst van de aantallen op te leveren woningen per kern, alsmede de differentiatie van deze nieuwbouw in termen van prijsklassen, eigendomsverhouding en bouwvorm (gestapeld of grondgebonden). Ook wordt een beeld geschetst van de mate waarin voor bepaalde doelgroepen wordt gebouwd (zoals starters, ouderen of mensen met een beperking) om zo vraag en aanbod meer met elkaar in overeenstemming te brengen. Voor de periode 2021 t/m 2024 is een programma van ruim 2\.600 woningen voorzien. De ervaring leert dat hiervan circa 75\-80% daadwerkelijk in de genoemde periode wordt gerealiseerd, dit betekent zo'n 500 woningen per jaar. Dit is geheel in lijn met de vastgestelde woonvisie en gemaakte woningbouwafspraken.

Sinds 1 januari 2018 is de Verordening doelgroepen sociale woningbouw en middenhuur gemeente Barneveld van kracht. Deze verordening is in 2021 geactualiseerd, met als werktitel Doelgroepenverordening gemeente Barneveld 2021\. Deze verordening ziet toe op sturing van de totale woningvoorraad en het bereikbaar houden van een deel van de woningvoorraad voor lage en midden inkomensgroepen. Het gaat daarbij om drie categorieÃ«n: sociale huurwoningen, sociale koopwoningen (opgesplitst in sociale koop laag tot â¬ 230\.000 en sociale koop hoog â¬ 230\.000 \- â¬ 280\.000\) en middendure huurwoningen (prijsgrens van â¬ 1\.067,\- in 2022\).

In bestemmingsplannen en overeenkomsten met marktpartijen kan voor een bepaalde minimale tijdsduur de ingebruikname van sociale huurwoningen, goedkope koop (1 jaar met boetebeding tot 10 jaar) en middendure huurwoningen worden vastgelegd evenals de maximale hoogte van de huur\- en koopprijs. Er geldt een bepaalde instandhoudingstermijn. Verder is een zekere prijs\-/kwaliteitsverhouding geformuleerd om in relatie tot de hoogte van de huur\- of koopprijs toch een minimale woninggrootte te garanderen. Daarbij is ook aangegeven dat deze drie woningcategorieÃ«n met voorrang aan bepaalde lage en middeninkomensgroepen moeten worden aangeboden om zo tot een rechtvaardige verdeling van de woningvoorraad te komen. Voor middendure huurwoningen en sociale koop hoog ligt deze inkomensgrens voor huishoudens op â¬ 65\.000, voor sociale koop laag op â¬ 55\.000 en voor sociale huurwoningen is de grens vanuit de Woningwet van belang. Prijs\- en inkomensgrenzen worden geÃ¯ndexeerd conform de bepalingen in de verordening.

### Hoofdstuk 5 RANDVOORWAARDEN

#### 5\.1 Bodem

##### 5\.1\.1 Bodemkwaliteit

In het kader van de planprocedure is beoordeeld of de milieuhygiÃ«nische bodemkwaliteit ter plaatse van het plangebied voldoet aan de eis van financiÃ«le uitvoerbaarheid en uit oogpunt van volksgezondheid en milieu aanvaardbaar mag worden geacht voor het beoogde gebruik.

Beoordeling van de milieuhygiÃ«nische bodemkwaliteit vindt (o.a.) plaats op basis van de vastgestelde bodemkwaliteitskaart (PFAS) regio De Vallei en de nota bodembeheer regio De Vallei.

Met dit instrumentarium kan de bodemkwaliteit binnen het plangebied met een bepaalde statistische zekerheid worden bepaald voor zover blijkens historisch onderzoek geen sprake is van verdachte locaties.

Op basis daarvan zijn er geen risico's te verwachten voor de beoogde bestemming en het gebruik.

*Conclusie*

Het aspect bodem vormt geen belemmeringen voor het plan.

#### 5\.2 Cultuurhistorie

Op grond van het Besluit ruimtelijke ordening (Bro) moet bij het opstellen van wijzigingsplannen rekening worden gehouden met cultuurhistorische waarden. Daar waar het voor de archeologie al gemeengoed is, geldt het dus ook voor andere aspecten van de cultuurhistorie. Rekening houden met cultuurhistorie impliceert dat bekend moet zijn wat er voor waarden aanwezig zijn. De gemeente heeft daarom een proces opgestart om bestaande kennisdocumenten te actualiseren en waar nodig nieuwe kennis op te bouwen. De gemeente beschikt over de volgende vastgestelde kaarten:

* Archeologische waarden\- en verwachtingenkaart;

* Cultuurlandschappelijke waardenkaart;

* Historische stedenbouwkundige waardenkaarten.

Door cultuurhistorie een plek te geven in procedures op het gebied van ruimtelijke ordening wordt ook bereikt dat de aandacht niet uitsluitend uitgaat naar individuele objecten (de aangewezen monumenten), maar juist de samenhang tussen gebouwen en hun omgeving.

##### 5\.2\.1 Archeologie

Bij een planontwikkeling moet rekening worden gehouden met de in de grond aanwezige dan wel te verwachten monumenten. De gemeenteraad heeft op 25 april 2018 ingestemd met de 'Archeologische waarden\- en verwachtingenkaart' als archeologisch toetsingskader bij ruimtelijke ontwikkelingen. Uit deze kaart blijkt dat binnen het plangebied middelhoge archeologische verwachting geldt.

De gemeenteraad heeft op 25 april 2018 besloten dat voor deze zone archeologisch onderzoek noodzakelijk is bij een oppervlakte van 2\.000 mÂ² of groter voor grondverstorende werkzaamheden dieper dan 30 cm.

Het project valt echter onder deze vrijstelling zodat geen nader onderzoek noodzakelijk is.

Indien bij de uitvoering van de werkzaamheden onverwacht toch archeologische resten worden aangetroffen, dan is conform artikel 5\.10 van de Erfgoedwet melding van de desbetreffende vondsten bij de minister (namens deze de RCE) verplicht.

De wijzigingsbevoegdheid waarop voorliggend wijzigingsplan is gebaseerd bevat niet de mogelijkheid de aanwezige archeologische dubbelbestemming (nu 'hoog') bij te stellen naar 'middelhoog'. In het wijzigingsplan blijft dan ook de verwachting 'hoog' gehandhaafd. Bij het verlenen van de omgevingsvergunning voor de nieuw te bouwen woning kan ontheffing worden verleen van de onderzoeksplicht op basis van de archeologische waarden\- en verwachtingenkaart uit 2018\.

##### 5\.2\.2 Historische stedenbouwkundige waarden

De gemeenteraad heeft op 25 april 2018 ingestemd met de 'stedebouwkundige waardevolle gebieden' als weergegeven in de 'Historische stedebouwkundige waardenkaart' en de aangegeven 'vast te leggen kenmerken' in de bijbehorende Tabel, en deze te hanteren als toetsingskader bij ruimtelijke ontwikkelingen. Het plangebied heeft volgens deze kaart wel/geen bijzondere waarde(n).

Bij de bouwkundige monumenten is sprake van rijks\- en gemeentelijke monumenten. In het onderhavige plangebied is geen sprake van bouwkundige monumenten.

##### 5\.2\.3 Cultuurlandschappelijke waarden

De gemeenteraad heeft op 25 april 2018 ingestemd met de 'Cultuurlandschappelijke waardenkaart' als toetsingskader bij ruimtelijke ontwikkelingen. Het plan ligt in een gebied dat wordt aangeduid als 'bebouwd of sterk veranderd gebied'.

Dit bestemmingsplan is niet strijdig met deze waardering.

*Conclusie*

Het aspect cultuurhistorie vormt geen belemmeringen voor het plan.

#### 5\.3 Ecologie

De belangrijkste wet voor natuurbescherming in Nederland is de Wet natuurbescherming. Deze wet is op 1 januari 2017 in werking getreden. De Europese Vogelrichtlijn en de Habitatrichtlijn zijn vertaald in deze wet.

De Wet natuurbescherming vervangt de Natuurbeschermingswet 1998, de Flora\- en faunawet en de Boswet.

Daarnaast is qua ecologie ook het Gelders Natuurnetwerk en de Gelderse Ontwikkelingszone van belang.

##### 5\.3\.1 Wet natuurbescherming

###### 5\.3\.1\.1 Gebiedsbescherming

Hoofdstuk 2 van de Wet natuurbescherming regelt de bescherming van speciale beschermingszones ter uitvoering van de Vogelrichtlijn en de Habitatrichtlijn. Zo'n speciale beschermingszone wordt aangeduid als âNatura 2000\-gebiedâ.

De Wet natuurbescherming bepaalt vervolgens wat er wÃ©l en niet mag in zo'n Natura 2000\-gebied. Ook zijn er bijzondere nationale natuurgebieden.

Op 27 juni 2014 is de aanwijzing van het gebied Veluwe als speciale beschermingszone onder de Habitatrichtlijn in werking getreden. Tevens is met dit besluit het besluit tot de aanwijzing van Veluwe als speciale beschermingszone onder de Vogelrichtlijn, inclusief de daarbij behorende Nota van toelichting, gewijzigd. Deze twee genoemde speciale beschermingszones vormen samen het Natura 2000\-gebied Veluwe, waarbij instandhoudingsdoelstellingen zijn toegevoegd.

*Stikstof*

Het plangebied ligt niet in de nabijheid van een Natura 2000\-gebied. Geconcludeerd wordt dat er voor het aspect stikstofdepositie geen belemmeringen zijn voor de realisatie van het plan.

###### 5\.3\.1\.2 Soortenbescherming

Hoofdstuk 3 van de Wet natuurbescherming regelt de bescherming van bepaalde plant\- en diersoorten in Natura 2000\-gebieden, bijzondere nationale natuurgebieden Ã©n daarbuiten. Er gelden drie beschermingsregimes, te weten voor vogels (Vogelrichtlijn), soorten onder de Habitatrichtlijn (bijlage IV, onderdeel a Habitatrichtlijn, dan wel bijlage II bij het Verdrag van Bern of bijlage I bij het Verdrag van Bonn) en andere (nationale) soorten. Â

Om te beoordelen of de beschermde soorten in het plangebied aanwezig zijn, is de locatie bezocht door een flora\- en faunacontroleur. Hieruit kwam naar voren dat het te herinrichten en te bebouwen perceel momenteel bestaat uit een kaal grondstuk met half\-verharding van gebroken puin. Hier zijn geen nader beschermde soorten aanwezig noch te verwachten.

*Algemene zorgplicht*Voor de uitvoering van werkzaamheden geldt de algemene zorgplicht. Alle broedende vogels, hun broedplaatsen Ã©n de functionele omgeving van de broedplaatsen zijn beschermd tijdens de broedperiode. Het verwijderen van bomen en struiken dient gezien te worden als een voor vogels verstorende activiteit en dient buiten het vogelbroedseizoen plaats te vinden. Verstorende werkzaamheden dienen niet tijdens de broedperiode (grofweg maart \- augustus) uitgevoerd te worden, tenzij geconstateerd is dat er geen vogelbroedgeval aanwezig is.

Een ieder is verplicht om voldoende zorg in acht te nemen voor Natura 2000\-gebieden, bijzondere nationale natuurgebieden en voor in het wild levende dieren en planten en hun directe leefomgeving.

###### 5\.3\.1\.3 Houtopstanden

De bescherming van houtopstanden conform hoofdstuk 4 van de Wet natuurbescherming heeft als doel om het aanwezige areaal bossen en beplanting in Nederland te behouden. Daarmee wordt de functie van bossen en beplantingen gegarandeerd als habitat voor dieren en planten, als recreatiegebied en als groene long.

Onder houtopstanden vallen alle zelfstandige eenheden van bomen, boomvormers, struiken, hakhout of griend, van een oppervlakte van tien are of meer of een bomenrij die twintig (of meer) bomen omvat. Voor het kappen of rooien van een houtopstand geldt een meld\- en herplantplicht wanneer de houtopstand buiten de vastgestelde bebouwde kom ligt. De Wet natuurbescherming beschermt geen houtopstanden binnen de bebouwde kom.

Een herplantplicht is niet aan de orde aangezien alle bomen behouden blijven. Zie voor een toelichting op dit punt paragraaf 5\.12.

Geconcludeerd kan worden dat de Wet natuurbescherming uitvoering van het onderhavige plan niet in de weg staat.

##### 5\.3\.2 Gelders Natuurnetwerk en Groene Ontwikkelingszones

Het plangebied ligt niet binnen de (voormalige) Ecologische Hoofdstructuur (EHS). Het Natuurnetwerk Nederland (NNN) is de opvolger van de EHS. Met het bestuursakkoord Natuur is de realisatie en het beheer van het NNN de verantwoordelijkheid van de provincies geworden.

In de periode tot 2027 willen Rijk en provincies een forse extra stap zetten op weg naar realisatie van de doelen van de Vogelrichtlijn, Habitatrichtlijn en de Kaderrichtlijn Water. Hierbij moet maximale synergie worden bereikt tussen natuur\- en watermaatregelen. De provincies geven elk in hun eigen provincie uitwerking aan het natuurbeleid op basis van het Natuurpact.

Voor de EHS uit de Structuurvisie Gelderland zijn in de Omgevingsvisie twee nieuwe natuurcategorieÃ«n in de plaats gekomen: het Gelders Natuurnetwerk (GNN) en de Groene Ontwikkelingszone (GO.) Uit Â§ 4\.3\.1\.2 Omgevingsverordening blijkt dat het plangebied niet in het GNN of de GO ligt. Voor de toetsing wordt hiernaar verwezen.

*Conclusie*

Het aspect ecologie vormt geen belemmeringen voor het plan.

#### 5\.4 Externe veiligheid

**Doel**

Externe veiligheid gaat over het beperken en beheersen van risico's en effecten van calamiteiten, en over het bevorderen van de veiligheid van personen in de omgeving van activiteiten (bedrijven en transport) met gevaarlijke stoffen. Dat gebeurt door te voorkomen dat te dicht bij gevoelige bestemmingen activiteiten met gevaarlijke stoffen plaatsvinden, door de zelfredzaamheid te bevorderen en door de calamiteitenbestrijding te optimaliseren.

In deze paragraaf wordt ingegaan op externe veiligheid in relatie tot verschillende risicovolle bronnen en/of objecten in en nabij het plangebied. Eerst wordt het wettelijk kader op nationaal niveau beschreven, daarna het gemeentelijk beleid en vervolgens overige wet\- en regelgeving die voor het plangebied relevant is. Tot slot wordt zonodig het groepsrisico verantwoord.

**Wettelijk kader**

Op nationaal niveau zijn verschillende wetten en regels ten aanzien van externe veiligheid. Voor bedrijven geldt het Besluit externe veiligheid inrichtingen (BEVI; oktober 2004\). Voor transport is het Besluit externe veiligheid transportroutes van toepassing (Bevt: april 2015\). Voor buisleidingen moet worden getoetst aan het Besluit externe veiligheid buisleidingen (Bevb; januari 2015\). Bij externe veiligheid wordt onderscheid gemaakt tussen Plaatsgebonden risico en Groepsrisico.

*Plaatsgebonden Risico (PR)*

Dit is een maat voor de kans dat iemand dodelijk getroffen kan worden door een calamiteit met een gevaarlijke stof. De gestelde norm is een ten minste in acht te nemen grenswaarde (PR 10\-6/jaar) die niet mag worden overschreden ten aanzien van 'kwetsbare objecten', alsmede een zoveel mogelijk te bereiken richtwaarde (PR 10\-6/jaar) ten aanzien van 'beperkt kwetsbare objecten'.

*Groepsrisico (GR*)

Dit is een maat voor de kans dat een grotere groep tegelijkertijd dodelijk getroffen kan worden door een calamiteit met gevaarlijke stoffen. Voor het groepsrisico geldt een verantwoordingsplicht.

*Plasbrandaandachtsgebied (PAG)*

Binnen het werkveld externe veiligheid wordt sinds jaren gewerkt met twee risiconormen, het plaatsgebonden risico en het groepsrisico. Bij de ontwikkeling van het Basisnet is hieraan een derde voorwaarde toegevoegd: het plasbrandaandachtsgebied (PAG). Hiermee wordt het effectgebied weergegeven van het scenario met de grootste kans van voorkomen: de plasbrand. In deze gebieden moet er in samenhang met mogelijkheden van plasbrandbestrijding en bouwtechnische maatregelen beargumenteerd worden waarom er gebouwd wordt.

*Basisnet vervoer gevaarlijke stoffen*

Op 1 april 2015 is het Basisnet vervoer gevaarlijke stoffen van kracht geworden. Dit Basisnet geeft aan over welke routes (spoor, water en weg) gevaarlijke stoffen worden vervoerd. Het Basisnet spoor heeft betrekking op het vervoer van gevaarlijke stoffen over het hoofdspoorwegennet. Op basis van de wet\- en regelgeving omtrent het Basisnet worden, rekening houdend met te verwachten groei van vervoer van gevaarlijke stoffen door Nederland en verdichting van de ruimte naast het spoor (binnen een afstand van 200 m van het spoor) in met name stedelijke kernen, afspraken gemaakt over de risicoruimte.

*Beleidsvisie externe veiligheid*

In 2009 heeft de gemeente Barneveld de 'Beleidsvisie externe veiligheid vastgesteld. In deze visie is onder meer vastgelegd hoe in Barneveld nabij risicobronnen zal worden omgegaan met het veiligstellen van een acceptabel niveau van risico's externe veiligheid en beheersbaarheid.

**Beoordeling risicobronnen**

Ten aanzien van het aspect externe veiligheid geldt dat er geen risicobronnen in de directe nabijheid aanwezig zijn. Externe veiligheid is derhalve geen relevant milieuaspect.

*Conclusie*

Het aspect externe veiligheid vormt geen belemmeringen voor het plan.

#### 5\.5 Geluid

De basis voor de ruimtelijke afweging van geluid is de Wet geluidhinder (Wgh). Bij verlening van de omgevingsvergunning of het vaststellen van een bestemmingsplan komen in de volgende gevallen de regels van deze wet aan de orde: het bestemmen van gronden voor nieuwe geluidgevoelige objecten (bijvoorbeeld woningen en onderwijsgebouwen) binnen zones langs (spoor\-)wegen en zones rondom industrieterreinen; het bestemmen van gronden voor de aanleg van nieuwe, dan wel reconstructie van gezoneerde (spoor\-)wegen; het bestemmen van gronden voor (nieuwe) industrieterreinen waar zich grote lawaaimakers kunnen vestigen en herziening van zonegrenzen van industrieterreinen.

De Wet geluidhinder gaat uit van zones langs (spoor\-)wegen en zones bij industrieterreinen. Het gebied binnen deze zone geldt als akoestisch aandachtsgebied waar, voor bouwplannen en bestemmingsplannen, een akoestische toetsing uitgevoerd dient te worden. De geluidbelasting op de gevels van nieuwe geluidgevoelige bestemmingen mag in principe niet meer bedragen dan de voorkeursgrenswaarde. Indien de geluidbelasting op de gevel hoger is dan de voorkeursgrenswaarde kan onder bepaalde voorwaarden een verzoek worden gedaan tot vaststelling van een hogere waarde. Hierbij mag de geluidbelasting de uiterste grenswaarde niet overschrijden. De voorkeursgrenswaarde en uiterste grenswaarde voor nieuwe of bestaande geluidgevoelige bestemmingen verschillen per geluidsbron. In geval van nieuwe geluidgevoelige bestemmingen binnen zones langs wegen of spoorwegen, of binnen de zone van een industrieterrein, is akoestisch onderzoek vereist.

De nieuwe woonfunctie is op grond van de Wet geluidhinder aangewezen als geluidgevoelige bestemming. Daarom dient de geluidbelasting vanwege het wegverkeer te worden getoetst aan de grenswaarden uit de Wet geluidhinder in samenhang met het geldende geluidsbeleid "Beleidsregels hogere grenswaarden Wet geluidhinder Barneveld 2009".

Vanwege de ligging in de nabijheid van de Hoofdstraat is akoestisch onderzoek naar wegverkeerslawaai uitgevoerd, zie Bijlage 1. Uit dit onderzoek blijkt dat het afgeven van een hogere waarde voor 49 dB nodig is voor de zuidwest\- en de zuidoostgevel op de eerste verdieping.

*Conclusie*

Het aspect geluid vormt, nu parallel aan het voorliggende wijzigingsplan ook een besluit hogere waarde procedure wordt doorlopen, geen belemmering voor het plan.

#### 5\.6 Geur

Bij de voorbereiding van een bestemmingsplan toetst het bevoegde gezag enerzijds of in het plangebied een qua geur acceptabel woon\- en leefklimaat gegarandeerd is. Anderzijds is het uitgangspunt dat met het plan de omliggende bedrijven niet vergaand in hun ontwikkelingsmogelijkheden mogen worden beperkt.

Uitgangspunt voor de toetsing zijn de normen zoals die in of op grond van de Wet geurhinder en veehouderij (Wgv) zijn vastgelegd. De Wgv maakt het mogelijk om bij verordening af te wijken van de wettelijke geurnormen. De gemeente Barneveld heeft van die mogelijkheid gebruik gemaakt (bij besluit van 7 oktober 2008\). Op 18 oktober 2008 is de Verordening geurhinder en veehouderij in werking getreden, waarbij voor een aantal aangegeven delen van het grondgebied van Barneveld andere normen dan de wettelijke zijn vastgesteld. Op 15 december 2021 is er een nieuwe Verordening door de raad vastgesteld en is de Verordening geur en veehouderij (vastgesteld op 7 oktober 2008\) ingetrokken. Deze nieuwe Verordening geurhinder en veehouderij is in werking getreden op 24 december 2021, waarbij opnieuw voor een aantal aangegeven delen van het grondgebied van Barneveld andere normen dan de wettelijke zijn vastgesteld. Het plan is getoetst aan de normen die zijn vastgesteld in deze verordening, voor zover deze normen van toepassing zijn in of rond het plangebied.

Veel bedrijven hebben geen omgevingsvergunning milieu meer nodig, maar vallen onder algemene milieuregels zoals vastgelegd in het Activiteitenbesluit milieubeheer. Aangezien de geurnormen uit de Wgv vrijwel Ã©Ã©n op Ã©Ã©n zijn overgenomen in het Activiteitenbesluit, kunnen bedrijven die onder dit besluit vallen ook gewoon worden meegenomen in de Wgv\-toets.

Onder een 'geurgevoelig object' wordt verstaan: een gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of een daarmee vergelijkbare wijze van gebruik, wordt gebruikt.

In de omgeving van het plangebied liggen veehouderijen op de volgende adressen:

* Oude Appelseweg 4 (melkkoeien, jongvee en vleesvarkens)

* Rijksweg 51 (vleeskalverhouderij)

Gelet op de nabijheid van deze bedrijven heeft nader onderzoek plaats gevonden naar mogelijke beperkingen op het gebied van geur, zie Bijlage 2. Geconcludeerd wordt dat de woning op voldoende afstand ligt van deze bedrijven voor wat betreft de vaste afstand. Voor wat betreft de voorgrondbelasting levert de bouw van de woning de bedrijven geen beperkingen op. Voor wat betreft de achtergrondbelasting is er, volgens de kaart behorende bij de geurverordening, sprake van een achtergrondbelasting van 6\-10 OuE/mÂ³. Volgens de richtlijn Geurhinder van de GGD is er sprake van een redelijk goed tot goed leefklimaat.

*Conclusie*

Het aspect geur vormt geen belemmeringen voor het plan.

#### 5\.7 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'.

Artikel 3\.1\.6, tweede lid Bro luidt per 1 juli 2017 als volgt:

De toelichting bij een bestemmingsplan dat een *nieuwe stedelijke ontwikkeling* mogelijk maakt, bevat een *beschrijving van de behoefte* aan die ontwikkeling, en, indien het bestemmingsplan die ontwikkeling mogelijk maakt *buiten het bestaand stedelijk gebied*, een *motivering* waarom niet binnen het bestaand stedelijk gebied in die behoefte kan worden voorzien.

Onder stedelijke ontwikkeling wordt verstaan: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen (artikel 1\.1\.1, eerste lid, onder i van het Bro).

De ontwikkeling van Ã©Ã©n woning valt niet onder 'stedelijke ontwikkeling'. Daarom is geen verdere toelichting vereist.

*Conclusie*

Het aspect ladder voor duurzame verstedelijking vormt geen belemmeringen voor het plan.

#### 5\.8 Leidingen en laagvliegroutes

Binnen of in de directe nabijheid van het plangebied komen geen leidingen of beschermingszones van leidingen voor die in het kader van dit bestemmingsplan bescherming behoeven. Eveneens zijn er geen laagvliegroutes die beperkingen stellen aan de bouwhoogten.

*Conclusie*

Het aspect leidingen en laagvliegrouters vormt geen belemmeringen voor het plan.

#### 5\.9 Luchtkwaliteit

In de Wet milieubeheer zijn de belangrijkste bepalingen over luchtkwaliteitseisen opgenomen. Hierin is opgenomen dat bij een ruimtelijk besluit de gevolgen voor de luchtkwaliteit getoetst moet worden. Om te bepalen of de kwaliteit van de lucht ter plaatse voldoet aan de eisen uit de Wet milieubeheer en de daarop gebaseerde regelgeving, dient bij nieuwe ontwikkelingen onderzoek gedaan te worden naar de luchtkwaliteit. Projecten waarvan aannemelijk is dat deze niet in betekenende mate bijdragen aan de luchtverontreiniging hoeven niet getoetst te worden aan de grenswaarden voor luchtkwaliteit.

De ontwikkelingen in het plangebied zijn dermate kleinschalig, dat ze vallen binnen de randvoorwaarden van het Besluit Niet in Betekenende Mate Bijdragen. De invloed van deze kleinschalige ontwikkelingen hoeven niet in beeld te worden gebracht.

*Conclusie*

Het aspect luchtkwaliteit vormt geen belemmeringen voor het plan.

#### 5\.10 Milieueffectrapportage

Niet voor alle nieuwe activiteiten hoeft een m.e.r.\-procedure gevolgd te worden. Uitgangspunt van de m.e.r.\-beoordeling is het 'nee, tenzij' \-principe. Dat wil zeggen dat alleen een milieueffectrapport (MER) hoeft te worden opgesteld, wanneer er omstandigheden zijn die (waarschijnlijk) leiden tot belangrijke nadelige milieugevolgen.

De Wet milieubeheer maakt onderscheid in een m.e.r.\-procedure voor plannen (planMER) en voor besluiten (besluitMER of projectMER). Voor een wijzigingsplan kan zowel de plan\-m.e.r.\-plicht als de besluit\-m.e.r.\-plicht gelden.

Er zijn drie sporen waarlangs de m.e.r.\-plicht kan ontstaan:

* 1\. Plan\- en/of besluit\-m.e.r.\-plicht: als de voorgenomen activiteit vermeld is in het Besluit milieueffectrapportage;

* 2\.  Plan\-m.e.r.\-plicht: als voor het plan een zogeheten passende beoordeling op grond van de Wet natuurbescherming gemaakt moet worden. Dat is het geval als het plan significante negatieve gevolgen kan hebben voor de instandhoudingsdoelstellingen van een Natura 2000 gebied;

* 3\. Toetsing aan de provinciale milieuverordening.

**Besluit milieueffectrapportage**

De lijst van activiteiten in de onderdelen C en D van het Besluit bestaat uit vier kolommen. De eerste kolom bevat een omschrijving van de m.e.r.\-(beoordelings)plichtige activiteiten. De tweede kolom vermeldt eventuele drempelwaarden.

*Wettelijk kader*

Voor de vraag of een wijzigingsplan besluit\-m.e.r.\-plichtig is, geldt dat het Besluit milieueffectrapportage onderscheid maakt naar m.e.r.\-plichtige activiteiten en m.e.r.\-beoordelingsplichtige activiteiten. Onderdeel C van de bijlage bij dit Besluit vermeldt voor welke activiteiten altijd verplicht een MER moet worden opgesteld, voordat een (m.e.r.\-plichtig) besluit mag worden genomen. In onderdeel D is vermeld welke activiteiten beoordelingsplichtig zijn. Voor dergelijke activiteiten moet het bevoegd gezag beoordelen of op basis van 'belangrijke nadelige gevolgen die de voorgenomen activiteit voor het milieu kan hebben', een m.e.r.\-procedure noodzakelijk is. Daarbij geldt dat een wijzigingsplan alleen besluit\-m.e.r.\-plichtig is, als het wijzigingsplan in kolom 4 wordt genoemd.

Voor de vraag of een wijzigingsplan plan\-m.e.r.\-plichtig is, geldt dat dit het geval is als het plan genoemd is in kolom 3 en activiteiten mogelijk maakt die in onderdeel C en D, kolom 1 vermeld zijn en voldoen aan de in kolom 2 genoemde drempelwaarden.

Als een wijzigingsplan een activiteit mogelijk maakt die Besluit\-m.e.r.\-plichtig is op grond van de uitkomst van een toets van een activiteit die onder de drempelwaarden blijft, dan is dat wijzigingsplan alsnog plan\-m.e.r.\-plichtig. Het maakt dan immers een (besluit) m.e.r.\-plichtige activiteit mogelijk.

Voor zowel de plan\-m.e.r.\- als besluit\-m.e.r.\-plicht geldt dat als de activiteit onder de drempelwaarden uit kolom 2 van bijlage D blijft, met een vormvrije m.e.r. beoordeeld moet worden of alsnog een MER moet worden opgesteld. De centrale vraag die daarbij beantwoord moet worden is of er omstandigheden zijn die (waarschijnlijk) leiden tot belangrijke nadelige milieugevolgen. Daarbij moet in ieder geval worden getoetst aan de criteria die opgenomen zijn in bijlage III van de Europese m.e.r.\-richtlijn. Als dergelijke milieugevolgen kunnen optreden, geldt alsnog de betreffende plan\- en/of besluit\-m.e.r.\-plicht.

*Toetsing*

In dit geval is het wijzigingsplan activiteit niet via dit spoor m.e.r.\-plichtig want de activiteit komt niet voor op de lijst in onderdeel C of D van het Besluit milieueffectrapportage. Daarnaast heeft toetsing aan de in bijlage III van de Europese m.e.r.\-richtlijn opgenomen criteria uitgewezen dat er geen sprake zal zijn van belangrijke milieugevolgen, zodat een m.e.r. achterwege kan blijven.

*Onderzoek*Â

Uit jurisprudentie is gebleken dat niet iedere ontwikkeling van woningen valt onder het begrip stedelijke ontwikkeling als bedoeld in Bijlage D11\.2 van het Besluit milieueffectrapportage. Kleinschalige woningbouwprojecten vallen niet onder dit begrip. Dat geldt ook voor de bouw van X woningen.

De conclusie is dat het plan om X woningen te bouwen niet m.e.r.\-beoordelingsplichtig is.

**Passende beoordeling via de Wet natuurbescherming**

Voor het vaststellen van plannen die significante gevolgen voor een Natura 2000\-gebied kunnen hebben, dient een passende beoordeling gemaakt te worden (artikel 7\.2a Wet milieubeheer juncto artikel 2\.8, eerste lid Wet natuurbescherming). Uit de beoordeling van het aspect ecologie (zie paragraaf 5\.3) blijkt dat er voor dit plan geen passende beoordeling nodig is. De plan\-m.e.r\-plicht op grond van de noodzaak van een passende beoordeling voor de Wet natuurbescherming is hier niet aanwezig.

Er is voor dit plan geen passende beoordeling nodig.

**Provinciale milieuverordening**Â

Provinciale Staten kunnen in de provinciale milieuverordening extra activiteiten met gevallen, plannen en besluiten aanwijzen die belangrijke nadelige gevolgen voor het milieu kunnen hebben en dus m.e.r.\-plichtig zijn (artikel 7\.6 Wet milieubeheer). Dit is dus aanvullend op de m.e.r.\-plicht op basis van onderdeel C van de bijlage Besluit m.e.r. (en dus ook aanvullend op de verplichting vanuit de Europese richtlijnen) Ã©n conform dezelfde systematiek.

Provinciale staten van Gelderland hebben geen extra activiteiten met gevallen, plannen en besluiten aangewezen die belangrijke nadelige gevolgen voor het milieu kunnen hebben (en zo m.e.r.\-plichtig zijn).

*Conclusie*

Het aspect milieueffectrapportage vormt geen belemmeringen voor het plan.

#### 5\.11 Milieuzonering

Ten aanzien van bedrijvigheid geldt als uitgangspunt dat toekomstige woningen geen onevenredige milieuhinder (geur, geluid etc.) mogen ondervinden van nabijgelegen bedrijvigheid. In de publicatie Â´Bedrijven en milieuzoneringÂ´ van de Vereniging van Nederlandse Gemeenten, editie 2009, worden in verband met de aanwezigheid van milieubelastende functies indicatieve afstandsnormen voorgeschreven tot milieugevoelige functies, vooral wonen.

In dit kader zijn voor dit plan de volgende bedrijven en aspecten van belang:

* Op de Hoofdstraat 7 zat volgens de Kamer van Koophandel een imkerij en daarvoor een lunchroom, maar die bedrijven zijn uitgeschreven bij KvK. Dit perceel vormt geen belemmering omdat hier, op grond van het bestemmingsplan geen bedrijven toegestaan met een richtafstand (hinderafstand) die het voorliggende plangebied raken.

* Aan de Hoofdstraat 15\-17 is Veluwehof Natuursteen gevestigd. Dit bedrijf valt in milieucategorie 3\.1 met een richtafstand van 50 meter. Dit bedrijf ligt op ruim 60 meter afstand zodat dit bedrijf geen belemmering vormt voor de woning of beperkt wordt door de nieuwe woning.

* Op de Verbindingsweg 4\-01 ligt een 'Bedrijf \- Niet agrarisch'bestemming met functieaanduiding 'nutsvoorziening'. Hiervoor geldt een richtafstand van 30 meter. Gelet op de afstand tussen de locatie van de nieuwe woning en de nutsvoorziening van 50 meter worden deze over en weer niet beperkt.

Op basis van het voorgaand wordt geconcludeerd dat de bedrijven vanuit industriÃ«le milieuzonering geen belemmeringen zijn.

*Veiligheidszone \- Activiteitenbesluit*Binnen de grenzen van het bestemmingsplan is geen gasdrukmeet\- en regelstation aanwezig. In het Activiteitenbesluit zijn veiligheidsafstanden opgenomen die moeten worden aangehouden tussen kwetsbare respectievelijk beperkt kwetsbare objecten en (onder andere) een gasdrukmeet\- en regelstation (4\-6 meter). Kwetsbare en beperkt kwetsbare objecten volgens het Activiteitenbesluit zijn dezelfde objecten als die genoemd zijn in het Besluit externe veiligheid inrichtingen. Het gaat dan om onder andere woningen, ziekenhuizen en bedrijven. Tussen een woning en een gasdrukmeet\- en regelstation moet een veiligheidsafstand van 6 meter worden aangehouden. Het plan voldoet aan de voorgeschreven afstand.

Liander heeft op 4 augustus 2022 aangegeven geen belangen in het gebied te hebben, daarom hoeven er in dit bestemmingsplan geen veiligheidsafstanden opgenomen te worden.

*Conclusie*

Het aspect milieuzonering vormt geen belemmeringen voor het plan.

#### 5\.12 Natuur en landschap

Het perceel kent momenteel geen groene uitstraling of specifiek gebruik. Het is in ieder geval niet groen ingericht en heeft geen natuurlijke uitstraling of landschappelijke waarde. Wel zijn aan de kant van de Oude Appelseweg zijn grote bomen aanwezig welke behouden zullen blijven.

In de nieuwe situatie zal de nieuwe woning ingepast worden in het groen met hagen. Daarnaast blijven de bomen aan de straatzijde aanwezig. Het behoudt van deze bomen is goed mogelijk, ook als het plan wordt gerealiseerd. Dit blijkt uit de daarvoor opgestelde memo (zie Bijlage 3). In aanvulling op de memo kan nog opgemerkt worden dat de voorgenomen werkzaamheden op het perceel beperkt en tijdelijk van invloed op het duurzaam behouden van de bomen zijn. Daarnaast is er geen sprake van het verwijderen van wortels. Daarnaast is het aanleggen van parkeerplaatsen en het parkeren van personenauto's niet zwaar belastend dit terwijl het verwijderen van de huidige straatstenen een positief effect heeft op de bodemstructuur, bodemleven en voedingstoestand van de bomen en daarmee als positief beoordeeld. Mocht men toch twijfelen aan negatieve gevolgen voor de te behouden bomen dan kan het aanleggen van een druk verdelende tussenlaag onder de kroonprojectie al voldoende zijn. Denk hierbij aan het aanbrengen grindplaten. Tot slot gelden nog de onderstaande randvoorwaarden:

+ 1\. Voor uitvoering van werkzaamheden dichtbij de bomen is het noodzakelijk dat er maatregelen worden getroffen. Zorgvuldig handelen en/of het aanbrengen van stamplanken en/of afschermen van de groeiplaats is noodzakelijk. Hierdoor wordt beschadiging van de bomen en hun groeiplaats voorkomen.

+ 2\. Onder de kroonprojectie van de boom mag niet worden gereden met zwaar materieel en de locatie mag niet worden gebruikt als opslag van grond of bouwmateriaal. Dit voorkomt verdichting van de bodem en structuurbederf van de groeiplaats.

+ 3\. Mochten er wijzigingen komen in de voorgenomen plannen of uitvoering is het verstandig om dit met een boomtechnisch adviseur te overleggen, om zo te bepalen welke mogelijkheden en onmogelijkheden er zijn.

+ 4\. Indien noodzakelijk moet het inkorten en/of verwijderen van wortels dikker dan 5 cm ter beoordeling en onder toezicht van een boomtechnisch toezichthouder (European Tree Technician) worden uitgevoerd.Â

De landschappelijke inpassing wordt vastgelegd met een voorwaardelijke verplichting in dit bestemmingsplan. Verder krijgt het perceel een groene (tuin) uitstraling.

![afbeelding "i_NL.IMRO.0203.1713-0002_0007.png"](i_NL.IMRO.0203.1713-0002_0007.png)

*Afbeelding: Groen*

*Conclusie*

Het aspect natuur en landschap vormt geen belemmeringen voor het plan.

#### 5\.13 Veiligheid

Om een veilige omgeving te creÃ«ren of te behouden is er op het gebied van fysieke veiligheid een aantal aspecten waarmee rekening gehouden moet worden. Zo worden er eisen gesteld aan de bereikbaarheid van de openbare wegen voor de hulpverleningsdiensten. Dit leidt tot het stellen van minimale afmetingen en bochtstralen zodat hulpverleningsvoertuigen een object of calamiteit goed kunnen bereiken en adequate hulp kunnen verlenen. Met betrekking tot voldoende bluswater in het openbare wegennet zijn er ook eisen gesteld. Deze eisen hebben betrekking op de afstanden vanaf de bluswatervoorziening tot aan een gebouw en de capaciteit ervan. In de âHandreiking Bluswatervoorziening en bereikbaarheidâ een uitgave van Brandweer Nederland worden deze eisen gesteld. Voor wat betreft de bereikbaarheid zijn er binnen de gemeente Barneveld hoofd\- en subaanrijdroutes vastgesteld.

Tevens worden er eisen gesteld aan de opkomsttijden voor brandweervoertuigen. Deze zijn afhankelijk van de bestemming. Voor gebouwen waarin geslapen wordt en verminderd zelfredzame mensen verblijven worden strengere eisen gesteld dan gebouwen waar dit niet zo is. De opkomsttijden zijn gesteld in de Wet veiligheidsregioâs (1 oktober 2010\) met het daarbij behorende Besluit veiligheidsregioâs. In het Besluit zijn de tijdnormen voor de opkomsttijden vastgelegd.

*Situatie*

Nieuwe ontwikkelingen zullen worden getoetst aan de Handreiking Bluswatervoorziening en Bereikbaarheid, het Besluit veiligheidregioâs en aan de eisen van de aangewezen hoofd\- en subaanrijdroutes. Dit zal gebeuren bij de bouwplannen en inrichtingsplannen.

*Conclusie*

Het aspect veiligheid vormt geen belemmeringen voor het plan.

#### 5\.14 Verkeer

Het perceel wordt ontsloten via de bestaande in\- en uitrit tussen de bomen. Deze zal voorzien worden van een halfverharding (grind). Op het perceel worden ten minste drie parkeerplaatsen gerealiseerd. Hiermee voldoet het aan de parkeernorm uit de Nota Parkeernormen.

*Conclusie*

Het aspect verkeer vormt geen belemmeringen voor het plan.

#### 5\.15 Water

Deze waterparagraaf vormt het resultaat van het procesinstrument watertoets. De watertoets betreft het vroegtijdig informeren, adviseren, afwegen en beoordelen van waterhuishoudkundige aspecten bij de totstandkoming van ruimtelijke plannen. Het is verplicht de watertoets toe te passen. Hiermee wordt beoogd om het belang van water een evenwichtige plaats te geven in het ruimtelijk planproces.

De watertoets heeft betrekking op het grond\-, oppervlakte\-, afval\- en hemelwater. Het behandelt alle relevante waterhuishoudkundige aspecten zoals ontwatering, wateroverlast en waterkwaliteit. De waterparagraaf beschrijft het relevante waterbeleid, de betrokkenheid en het advies van de waterbeheerder en de waterhuishoudkundige uitwerking van het plan.

**Waterplan Barneveld 2005 \- 2025 en Hemelwaterplan 2017 \- 2020**

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* Vasthouden en/of vertraagd afvoeren van hemelwater

* Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar

* De afvoer van schoon hemelwater vindt bovengronds plaats

* Rioolwateroverstorten beperken om de doelstellingen voor waterkwaliteit te bereiken.

**Huidige situatie**

Door de bouw van het nieuwe gebouw op de planlocatie Oude Appelseweg naast 2b ontstaat er een toename van het verharde oppervlak (zijnde dakoppervlak en verharding). Hiervoor moet op het eigen perceel waterberging gecreÃ«erd worden. Binnen het plangebied is er een C\-watergang aanwezig.

**Toekomstige situatie**Â

In de toekomstige situatie gaat het om 100 mÂ² huis, garage/berging 40 mÂ² en 100 mÂ² algemene verharding (terras en tuinpaadjes etc). De oprit wordt in een halfverharding/grind uitgevoerd. Voor de bebouwing en de algemene verharding wordt een infiltratievoorziening aangebracht met een lozingspunt op de C\-watergang.

Door deze ontwikkeling komt er huishoudelijk afvalwater vrij. In de omgeving ligt mechanische riolering waarop geen hemelwater kan worden geloosd. De initiatiefnemer dient in een zo vroeg mogelijk stadium zelf contact te leggen met de rioolbeheerder van Gemeente Barneveld.

Om grondwateroverlast te voorkomen, dient rekening te worden gehouden met de gemiddelde hoogste grondwaterstand (GHG) om wateroverlast in de kruipruimten te voorkomen.

In het kader van duurzaam bouwen en vanwege beoogde waterkwaliteit worden er geen uitlogende bouwmaterialen gebruikt.

De ontwikkeling sluit aan bij de waterhuishoudkundige doelen van de gemeente en het waterschap.

*Conclusie*

Het aspect water vormt geen belemmeringen voor het plan.

### Hoofdstuk 6 JURIDISCHE ASPECTEN

#### 6\.1 Inleiding

Dit wijzigingsplan is gebaseerd op het moederplan "Voorthuizen\-West" (met identificatienummer NL.IMRO.0203\.1007\-0004\), vastgesteld op 29 maart 2011 en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad.

Het geldende bestemmingsplan "Voorthuizen\-West" kent in artikel 14\.6 \- zoals deze luidt na de voornoemde herzieningen en het intrekkingsbesluit \- een wijzigingsbevoegdheid waarmee het college van burgemeester en wethouders onder bepaalde voorwaarden een bouwvlak (extra woning) kunnen toestaan. Het voorliggende wijzigingsplan is gebaseerd op die bevoegdheid.

De regels zijn onderverdeeld in vier hoofdstukken:

* Hoofdstuk 1 bevat de algemene voor het plangebied geldende bepalingen, de inleidende regels.

* Hoofdstuk 2 regelt de bestemmingen en het daarop toegestane gebruik.

* Hoofdstuk 3 bevat de algemene regels, zoals de anti\-dubbeltelregel, algemene bouwregels, algemene afwijking\- en algemene wijzigingsregels en tot slot de algemene procedureregels.

* Hoofdstuk 4 betreft het overgangsrecht en de slotbepaling.

**Bevoegdheid**Het bevoegd gezag is het bestuursorgaan dat bevoegd is tot het nemen van een besluit ten aanzien van een aanvraag om een omgevingsvergunning of ten aanzien van een al verleende omgevingsvergunning. Over het algemeen zijn burgemeester en wethouders het bevoegd gezag. Het kan incidenteel voorkomen dat bijvoorbeeld het Rijk of de provincie het bevoegd gezag is. Burgemeester en wethouders zijn altijd bevoegd gezag bij het wijzigen van een plan en het stellen van nadere eisen.

#### 6\.2 Inleidende regels

*Begrippen*In artikel 1 van het wijzigingsplan zijn de begrippen plan en bestemmingsplan "Voorthuizen\-West" gedefinieerd. Het kan bij een partiÃ«le herziening voorkomen dat er een begrip wordt toegevoegd.

Er wordt uitgegaan van de in dit artikel aan de betreffende begrippen toegekende betekenis. Voor zover er geen begrippen zijn gedefinieerd wordt aangesloten bij het normale spraakgebruik.

#### 6\.3 Bestemmingsregels

In hoofdstuk 2 van het wijzigingsplan zijn de bestemmingsregels opgenomen. De regels van het bestemmingsplan "Voorthuizen\-West" worden gewijzigd.

Wel is de verbeelding van het bestemmingsplan "Voorthuizen\-West" op de locatie gewijzigd in die zin dat het bouwvlak is opgenomen en een gebiedsaanduiding met betrekking tot een voorwaardelijke verplichting is toegevoegd.

Zie verder de toelichting bij het bestemmingsplan "Voorthuizen\-West".

#### 6\.4 Algemene regels

In hoofdstuk 3 is aangegeven dat de algemene regels zoals opgenomen in het bestemmingsplan "Voorthuizen\-West" , en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad, niet zijn gewijzigd.

Overeenkomstig het bepaalde in het Besluit ruimtelijke ordening (Bro) is de voorgeschreven Anti\-dubbeltelregeling opgenomen.

##### 6\.4\.1 Algemene aanduidingsregels

De algemene aanduidingsregels bevatten specificaties van de (dubbel\-)bestemmingen met betrekking tot het gebruik of het bouwen. Een gebiedsaanduiding is een aanduiding die verwijst naar een gebied waarvoor bijzondere regels, extra regels of nadere afwegingen gelden. Bij gebiedsaanduidingen gaat het veelal om zones en gebieden die aan sectorale regelgeving zijn ontleend. In dit wijzigingsplan is alleen de gebiedsaanduiding 'overige zone \- voorwaardelijke verplichting' toegepast.

###### 6\.4\.1\.1 Voorwaardelijke verplichting

Bij wijzigingen van het bestemmingsplan is het veelal noodzakelijk afspraken met betrekking tot het slopen van gebouwen of het realiseren van inrichtingsmaatregelen dan wel andere voorwaarden vast te leggen. Om dit te waarborgen wordt in het bestemmingsplan een voorwaardelijke verplichting opgenomen. Hierbij worden aan het bestemmingsplan specifieke regels toegevoegd die de verzoeker verplichten om bij gebruikmaking van de toegestane ontwikkeling ook de inrichtingsmaatregelen te realiseren of bebouwing te slopen.

In onderhavig wijzigingsplan is een voorwaardelijke verplichting opgenomen die verband houdt met de landschappelijke inpassing van de woning.

#### 6\.5 Overgangs\- en slotregels

In het laatste hoofdstuk zijn de regels ten aanzien van het overgangsrecht opgenomen. Het laatste artikel van de regels betreft de citeertitel van voorliggend wijzigingsplan.

#### 6\.6 Handhaving

De gemeente acht handhaving van haar beleid van groot belang om de gewenste ruimtelijke kwaliteit te garanderen. Belangrijke redenen voor handhaven zijn:

* De regels zijn door de gemeente vastgesteld en de inwoners van de gemeente mogen verwachten dat de gemeente die regels handhaaft: waarom zijn er anders regels opgesteld? Inwoners van de gemeente hebben als het ware recht op handhaving.

* Handhaving gaat oneigenlijk gebruik van en daarmee de achteruitgang van de kwaliteit van het gemeentelijk grondgebied tegen. Een actueel bestemmingsplan beoogt de ruimtelijke kwaliteit van een gebied in stand te houden en te verbeteren.

* Niet daadkrachtig optreden tegen overtredingen van wettelijke regels werkt een toename van het aantal overtredingen in de hand en tast de geloofwaardigheid van daadkrachtig optreden aan. Het in het bestemmingsplan vastgelegde beleid wordt ondermijnd en het bestuur verliest de greep op de gebouwde omgeving.

Onderscheid kan gemaakt worden tussen preventieve en repressieve handhavingsinstrumenten. Onder preventieve instrumenten kunnen onder andere goede regelgeving (zoals in bestemmingsplan), voorlichting, subsidieverlening, afwijking van bouwregels en gebruiksregels en de omgevingsvergunning worden begrepen. Repressieve instrumenten zijn onder meer controle en toezicht, opsporing en het hanteren van sancties als bestuursdwang en dwangsom.

In 2016 heeft de gemeente de Nota Vergunningverlening, Toezicht en Handhaving, VTH\-beleid vastgesteld. In dit VTH\-beleid staat beschreven hoe het college van burgemeester en wethouders op hoofdlijnen omgaat met de uitvoering van VTH\-taken en welke prioriteiten hieraan zijn toegekend. Het college is verantwoordelijk voor de uitvoering van de VTH\-taken en heeft de uitvoering van deze taken met ingang van 1 april 2013 grotendeels belegd bij de Omgevingsdienst de Vallei.

Bij de handhaafbaarheid van een bestemmingsplan spelen aspecten als communicatie, de planvorm, de normstelling, het daadwerkelijk kunnen handhaven en de controleerbaarheid van normen ook een belangrijke rol.

Randvoorwaarde voor handhaving is dat er voldoende basis/grondslag is om te kunnen handhaven. Deze basis wordt gevormd door:

* De regeling in het bestemmingsplan zelf: de handhaafbaarheid van de planregels.

* Het beleid voor afwijkingen.

In het moederplan (bestemmingsplan "Voorthuizen\-West"), en daarmee ook in onderhavig wijzigingsplan is gestreefd naar heldere, eenduidige planregels met zo min mogelijk interpretatiemogelijkheden.

Verder zijn aan de in het moederplan (bestemmingsplan "Voorthuizen\-West" ) opgenomen afwijkingsmogelijkheden duidelijke voorwaarden verbonden, die voldoende objectief bepaalbaar zijn.

### Hoofdstuk 7 ECONOMISCHE UITVOERBAARHEID

Op grond van artikel 6\.12, eerste lid van de Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan voorkomt dat in het Besluit ruimtelijke ordening (Bro) is aangewezen. Tijdens haar vergadering van 27 april 2010 heeft de gemeenteraad de bevoegdheden tot het al dan niet vaststellen van een exploitatieplan bij een besluit tot wijzigen van het bestemmingsplan gedelegeerd aan het college van burgemeester en wethouders.

De kosten voor het opstellen van het plan worden gedekt door het heffen van leges. Voor de kosten van tegemoetkoming in schade, bedoeld in artikel 6\.1 van de Wro (planschade) is een afzonderlijke overeenkomst gesloten. De inhoud voldoet aan die van een anterieure overeenkomst in de zin van artikel 6\.24 Wro. Er zijn bij dit plan geen andere kosten die in een exploitatieplan of exploitatieovereenkomst opgenomen moeten worden.

### Hoofdstuk 8 OVERLEG EN MAATSCHAPPELIJKE UITVOERBAARHEID

De procedure voor het wijzigen van een bestemmingsplan ex artikel 3\.6, eerste lid, onder a van de Wro is door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Daarnaast is er de gelegenheid om in het voortraject belanghebbenden te laten inspreken conform de gemeentelijke verordening. Pas daarna wordt de wettelijke procedure met betrekking tot vaststelling van het wijzigingsplan opgestart (artikel 3\.9a Wro).

#### 8\.1 Participatie

De initiatiefnemer heeft overleg gevoerd met buren over het voorgenomen bouwplan en de perceelsinvulling. Hierbij zijn geen bijzonderheden naar voren gekomen die realisatie van het plan in de weg staan.

#### 8\.2 Overleg ex artikel 3\.1\.1 Bro

Het Besluit ruimtelijke ordening (artikel 3\.1\.1\) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In artikel 1\.1\.1, derde lid Bro is bepaald dat in hoofdstuk 3 van het Bro onder een bestemmingsplan (zo ook een partiÃ«le herziening) mede een wijzigingsplan als bedoeld in artikel 3\.6, eerste lid, onder a van de Wro wordt begrepen.

Er is in het gebied van de voorgenomen ontwikkeling geen sprake van bijzondere waarden of andere situaties waardoor deze ontwikkeling zou raken aan enig nationaal belang. Daarom is afgezien van het voeren van vooroverleg met het Rijk.

Verder is er geen sprake van provinciale belangen, zodat ook is afgezien van vooroverleg met de provincie Gelderland. Op grond van artikel 3\.1\.1 lid 2 Bro kan derhalve worden afgezien van overleg in door de provincie en het Rijk aangegeven gevallen.

Het Waterschap Vallei \& Veluwe heeft aangegeven dat geen vooroverleg nodig is indien de toename van de verharding kleiner is dan 4\.000 mÂ² en de waterhuishoudkundige doelen van het waterschap niet in het geding komen door een bestemmingsplan. Hier is sprake van zo een geval. Om die reden heeft geen vooroverleg met het waterschap plaatsgevonden.

Ook belangen van omliggende gemeenten zijn bij dit plan niet in het geding.

#### 8\.3 Inspraak

De Wro bevat geen procedurevoorschriften met betrekking tot de inspraak, en is in Wro zelf niet verplicht gesteld. Dat neemt niet weg dat het de gemeente vrij staat toch inspraak te verlenen bijvoorbeeld op grond van de gemeentelijke inspraakverordening. In relatie daarmee bepaalt artikel 150 van de Gemeentewet onder meer dat in een gemeentelijke inspraakverordening moet worden geregeld op welke wijze bovenbedoelde personen en rechtspersonen hun mening kenbaar kunnen maken.

Op 17 november 2008 heeft het college besloten dat voor wijzigingsplannen ex artikel 3\.6, eerste lid, onder a van de Wro geen inspraak wordt gevoerd. Derhalve heeft er geen inspraak plaatsgevonden.

Op 15 december 2009 heeft het college besloten dat bij bestemmingsplannen alleen inspraak wordt gevoerd bij plannen waarbij maatschappelijke belangen een rol spelen, die politiek gevoelig liggen of waarbij inspraak een bijdrage kan leveren aan de kwaliteit en/of snellere doorlooptijd van het plan.

#### 8\.4 Zienswijzen

Het ontwerpwijzigingsplan heeft van 21 oktober tot en met 1 december 2022 ter inzage gelegen. Gedurende deze periode heeft een ieder de mogelijkheid gehad om een zienswijze naar voren te brengen. Tijdens deze zes weken zijn geen reacties ingediend.

### Bijlagen bij de toelichting

#### Bijlage 1 Akoestisch onderzoek

#### Bijlage 2 Geuronderzoek

#### Bijlage 3 Memo bomen