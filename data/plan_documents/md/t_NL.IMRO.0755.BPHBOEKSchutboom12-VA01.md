### Toelichting bestemmingsplan

 Schutboom 12 Boekel

Projectlocatie Schutboom 12 Boekel

 

 

Omschrijving project Bestemmingsplan bouw tweetal vrijstaande woningen Projectnummer BRK07.RO01

Datum rapportage 12 december 2019, versie 03

Opdrachtgever De heer N. Tielemans Schutboom 12 5427 CG Boekel

#### Opgesteld door

Agron Advies B.V. Koppelstraat 95 5741 GB Beek en Donk Tel: 0492-347761 Email: info@agronadvies.nl

## Inhoud

| 1.         | Inleiding                                               | 1      |
|------------|---------------------------------------------------------|--------|
| 1.1<br>1.2 | Algemeen<br>Ligging en begrenzing plangebied            | 1<br>1 |
| 2.         | Planbeschrijving                                        | 3      |
| 2.1        | Bestaande situatie                                      | 3      |
| 2.2        | Gewenste situatie                                       | 3      |
| 3.         | Beleidskader                                            | 5      |
| 3.1        | Rijksbeleid                                             | 5      |
| 3.1.1      | Structuurvisie Infrastructuur en Ruimte (SVIR)          | 5      |
| 3.1.2      | Besluit algemene regels ruimtelijke ordening (Barro)    | 5      |
| 3.1.3      | Ladder voor duurzame verstedelijking                    | 5      |
| 3.2        | Provinciaal beleid                                      | 5      |
| 3.2.1      | Omgevingsvisie Noord-Brabant                            | 5      |
| 3.2.2      | Verordening ruimte Noord-Brabant                        | 6      |
| 3.3        | Gemeentelijk beleid                                     | 8      |
| 3.3.1      | Structuurvisie Boekel                                   | 8      |
| 3.3.2      | Woonvisie 2010-2020                                     | 8      |
| 3.3.3      | Beheersverordening 'Kom Boekel'                         | 9      |
| 4.         | Ruimtelijke aspecten                                    | 11     |
| 4.1        | Natuur                                                  | 11     |
| 4.1.1      | Gebiedsbescherming                                      | 11     |
| 4.1.2      | Soortenbescherming                                      | 11     |
| 4.2        | Landschappelijke waarden                                | 12     |
| 4.3        | Cultuurhistorie en archeologie                          | 13     |
| 4.3.1      | Cultuurhistorische waarden                              | 13     |
| 4.3.2      | Archeologische waarden                                  | 14     |
| 4.4        | Parkeren, verkeer en ontsluiting                        | 15     |
| 4.4.1      | Parkeren                                                | 15     |
| 4.4.2      | Verkeer en ontsluiting                                  | 15     |
| 5.         | Milieuaspecten                                          | 16     |
| 5.1        | Bodem                                                   | 16     |
| 5.2        | Water                                                   | 17     |
| 5.3        | Geurhinder en veehouderij                               | 17     |
| 5.3.1      | Beoordeling belangen veehouderijen (voorgrondbelasting) | 18     |
| 5.3.2      | Beoordeling woon- en leefklimaat (achtergrondbelasting) | 19     |
| 5.4        | Geluid                                                  | 19     |
| 5.4.1      | Wegverkeerslawaai                                       | 19     |
| 5.4.2      | Industrielawaai                                         | 20     |
| 5.5        | Bedrijven en milieuzonering                             | 20     |
| 5.6        | Luchtkwaliteit                                          | 21     |
| 5.7        | Externe veiligheid                                      | 22     |
| 6.         | Waterparagraaf                                          | 24     |
| 6.1        | Watertoets                                              | 24     |
| 6.2        | Waterbeleid                                             | 24     |
| 6.3        | Afvoer hemelwater                                       | 25     |

| Uitvoerbaarheid                  | 27 |
|----------------------------------|----|
| Maatschappelijke uitvoerbaarheid | 27 |
| Economische uitvoerbaarheid      | 27 |
| Juridische verantwoording        | 28 |
| Algemene opzet                   | 28 |
| Toelichting op de verbeelding    | 28 |
| Toelichting op de regels         | 28 |
|                                  |    |

#### Bijlagen

- Situatietekening beoogde situatie
- Landschappelijk inpassingsplan
- Rapportage verkennend bodemonderzoek
- Invoergegevens en resultaten berekening V-Stacks Vergunning
- Invoergegevens en resultaten berekening V-Stacks Gebied

## <span id="page-4-0"></span>1. Inleiding

## <span id="page-4-1"></span>1.1 Algemeen

De initiatiefnemer is voornemens op het perceel ten noorden van de woning Schutboom 12 te Boekel (hierna: het plangebied) een tweetal vrijstaande woningen te realiseren.

Op het plangebied is de beheersverordening 'Kom Boekel' (vastgesteld op 14 december 2017) van toepassing waarin is vastgelegd dat de regels van het bestemmingsplan 'Kom Boekel 2007' voor het plangebied gelden. Binnen dit plan heeft de locatie de bestemming 'Wonen'. Woningen zijn binnen deze bestemming uitsluitend toegestaan binnen de aangegeven bouwvlakken.

Ter plaatse van de op te richten woningen is geen bouwvlak aanwezig. Derhalve is het plan in strijd met het bestemmingsplan. Om de ontwikkeling mogelijk te maken is een herziening van het bestemmingsplan noodzakelijk. Onderhavige rapportage vormt de toelichting van dit bestemmingsplan.

## <span id="page-4-2"></span>1.2 Ligging en begrenzing plangebied

Het plangebied is gelegen binnen de kern Boekel, aan de westelijke rand ervan. Het perceel staat kadastraal bekend als gemeente Boekel, sectie M, nummer 474.

Aan de westzijde wordt het plangebied begrensd door de weg Schutboom. Aan de zuidzijde grenst het plangebied aan het perceel Schutboom 12. Ten oosten van het perceel is een bouwmaterialenhandel gelegen. Aan de noordzijde grenst het plangebied aan agrarische gronden.

De volgende figuren geven de ligging van het plangebied weer.

*Figuur 1: Ligging plangebied op topografische kaart*

*Figuur 2: Ligging plangebied* 

## <span id="page-6-0"></span>2. Planbeschrijving

## <span id="page-6-1"></span>2.1 Bestaande situatie

Het plangebied is gelegen aan de westelijke rand van de kern Boekel aan de Schutboom. Het perceel is agrarisch in gebruik als weiland.

Op de locatie is de beheersverordening 'Kom Boekel' (vastgesteld op 14 december 2017) van toepassing waarin is vastgelegd dat de regels van het bestemmingsplan 'Kom Boekel 2007' voor het plangebied gelden. Binnen dit plan heeft de locatie de bestemming 'Wonen'.

## <span id="page-6-2"></span>2.2 Gewenste situatie

De initiatiefnemer is voornemens op het perceel ten noorden van de woning Schutboom 12 te Boekel een tweetal vrijstaande woningen te realiseren.

De bouwhoogte en goothoogte van de woningen bedragen 5 respectievelijk 8 meter. De bijgebouwen zullen zowel binnen als buiten het bouwvlak worden gerealiseerd. De afstand van de voorgevelrooilijn tot aan de voorste perceelgrens bedraagt 6,5 meter tot 7,5 meter (de voorgevels liggen niet evenwijdig aan de voorste perceelgrens). De afstand van de zijkant van het bouwvlak tot de gezamenlijke perceelsgrens bedraagt 3 meter; de afstand tussen de zijkant van het bouwvlak tot de buitenste perceelsgrens bedraagt 3,15 meter.

Ter plaatse van de op te richten woningen is geen bouwvlak gelegen. Aangezien woningen uitsluitend zijn toegestaan binnen de aangegeven bouwvlakken, is het plan in strijd met het bestemmingsplan. Om de ontwikkeling mogelijk te maken is een herziening van het bestemmingsplan noodzakelijk.

De volgende figuur toont een impressie van de gewenste situatie.

*Figuur 3: Impressie ontwerp woningen* 

#### Stedenbouwkundige onderbouwing

De volledige situering van de beide woningen als hoofdgebouwen met de aan- en uitbouwen alsmede de bouwwerken geen gebouw zijnde, worden opgericht overeenkomstig de regels van het vigerend bestemmingsplan, aansluitend bij de bestaande en stedenbouwkundige structuur, rekening houdende met de kwaliteiten en structuren in deze omgeving met een zachte overgang naar het buitengebied, benevens de natuurlijke ondergrond en de historisch gegroeide structuur van het afsluitende lint van de

#### aangrenzende kern.

De belendende buurwoningen Schutboom 10 en 12 zijn gelegen achter de voorgevelrooilijn in verband met de geurafstand ten opzichte van de voormalig gevestigde varkenshouderij aan de Schutboom 9, omdat er toen sprake was van een niet aanvaardbaar woon- en leefklimaat. De varkenshouderij is echter niet meer aanwezig.

De overige aan de Schutboom gelegen woonhuizen en de bouwmaterialenhandel zijn conform het vigerend bestemmingsplan in de voorgevelrooilijn gebouwd.

Derhalve is hier nu gekozen om deze voorgevelrooilijn door te zetten, zodat er een voor deze omgeving kenmerkend rustig, eensluidend en evenwichtig beeld blijft behouden.

## <span id="page-8-0"></span>3. Beleidskader

## <span id="page-8-1"></span>3.1 Rijksbeleid

#### <span id="page-8-2"></span>3.1.1 Structuurvisie Infrastructuur en Ruimte (SVIR)

In de Structuurvisie Infrastructuur en Ruimte (SVIR) staan de plannen voor ruimte en mobiliteit. Deze visie vervangt een aantal nationale nota's, waaronder de Nota Ruimte.

In de [SVIR](http://www.rijksoverheid.nl/onderwerpen/ruimtelijke-ordening-en-bereikbaarheid/documenten-en-publicaties/kamerstukken/2012/03/13/definitieve-structuurvisie-infrastructuur-en-ruimte.html) schetst het kabinet hoe Nederland er in 2040 uit moet zien: concurrerend, bereikbaar, leefbaar en veilig. Het ruimtelijke beleid en mobiliteitsbeleid wordt meer aan provincies en gemeenten overgelaten. Hieronder valt bijvoorbeeld het landschapsbeleid, verstedelijking en het behoud van groene ruimte. De Rijksoverheid richt zich op nationale belangen, zoals een goed vestigingsklimaat, een degelijk wegennet en waterveiligheid.

Tot 2028 heeft het kabinet in de SVIR 3 Rijksdoelen geformuleerd:

- De concurrentiekracht vergroten door de ruimtelijk-economische structuur van Nederland te versterken (door het creëren van een aantrekkelijk (internationaal) vestigingsklimaat);
- De bereikbaarheid verbeteren;
- Zorgen voor een leefbare en veilige omgeving met unieke natuurlijke en cultuurhistorische waarden.

Onderhavige ontwikkeling is zeer kleinschalig van aard en omvang. De SVIR bevat geen specifieke regels voor een dergelijke ontwikkeling.

#### <span id="page-8-3"></span>3.1.2 Besluit algemene regels ruimtelijke ordening (Barro)

Op 1 oktober 2012 is aan het Besluit algemene regels ruimtelijke ordening (Barro), waarin rijksregels ten aanzien van de ruimtelijke inrichting van Nederland zijn verzameld, een aantal onderwerpen toegevoegd. Het gaat onder andere om de ecologische hoofdstructuur (momenteel Natuurnetwerk Nederland), elektriciteitsvoorziening, toekomstige uitbreiding hoofd(spoor)wegennet, veiligheid rond rijksvaarwegen. Het Barro bevat geen relevante regels die invloed uitoefenen op onderhavig plan.

#### <span id="page-8-4"></span>3.1.3 Ladder voor duurzame verstedelijking

De ladder voor duurzame verstedelijking (art. 3.1.6 lid 2 Besluit ruimtelijke ordening) is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal wordt benut. De ladder moet verplicht worden toegepast bij ruimtelijke besluiten die een nieuwe stedelijke ontwikkeling (wonen, werken, detailhandel en overige stedelijke voorzieningen) mogelijk maken.

Op 1 juli 2017 is het Besluit ruimtelijke ordening gewijzigd, waarbij een nieuwe Laddersystematiek geldt. De Ladder is onder andere van toepassing op plannen voor wonen, die worden aangemerkt als nieuwe stedelijke ontwikkeling.

Op basis van jurisprudentie blijkt echter dat de realisatie van één of enkele woningen niet gezien wordt als een stedelijke ontwikkeling zoals gedefinieerd in het Bro. Dit betekent dat in onderhavig plan niet verder aan de Ladder behoeft te worden getoetst.

## <span id="page-8-5"></span>3.2 Provinciaal beleid

#### <span id="page-8-6"></span>3.2.1 Omgevingsvisie Noord-Brabant

Op 14 december 2018 is de Omgevingsvisie Noord-Brabant ('De kwaliteit van Brabant; Visie op de

Brabantse Leefomgeving') vastgesteld.

De Omgevingsvisie is een samenhangende visie op de [fysieke leefomgeving](https://www.omgevingswetinbrabant.nl/verhalen/fysieke-leefomgeving/) en bevat de belangrijkste ambities voor de fysieke leefomgeving voor de komende jaren (tot 2050). Dat gaat om ambities op gebied van de energietransitie, een klimaatproof Brabant, Brabant als slimme netwerkstad en een concurrerende, duurzame economie. De visie geeft ook aan op welke nieuwe manieren de provincie met betrokkenen wil samenwerken aan omgevingsvraagstukken en welke waarden daarbij centraal staan.

De reden voor het opstellen van een Omgevingsvisie is de Omgevingswet, die naar verwachting in 2021 in werking treedt. In de Omgevingswet voegt het Rijk alle regels voor de fysieke leefomgeving samen; over ruimte, wonen, infrastructuur, milieu, natuur en water. De nieuwe wet zorgt voor minder en overzichtelijke regels, een samenhangende benadering van de leefomgeving, ruimte voor lokaal maatwerk en betere en snellere besluitvorming. De wet verplicht provincies en gemeenten een visie op de leefomgeving te ontwikkelen.

Die visie is zelfbindend, dat wil zeggen dat een overheidslaag zich aan haar eigen visie moet houden. Een overheid kan de keuzes uit de Omgevingsvisie vastleggen in regels, de Omgevingsverordening. Aan die regels moeten overheden, bedrijven en burgers zich houden.

De Omgevingsvisie bevat geen specifiek beleid voor onderhavige ontwikkeling.

#### <span id="page-9-0"></span>3.2.2 Verordening ruimte Noord-Brabant

Op 7 februari 2014 hebben Provinciale Staten van Noord-Brabant de Verordening ruimte 2014 vastgesteld en op 19 maart 2014 is deze in werking getreden. Alle wijzigingen nadien zijn vastgelegd in de geconsolideerde versie van 1 januari 2019 van de Verordening ruimte Noord-Brabant.

De verordening is een uitwerking van de provinciale Structuurvisie ruimtelijke ordening en bestaat uit kaartmateriaal en regels waarmee gemeenten rekening moeten houden bij het opstellen van ruimtelijke plannen. Belangrijke onderwerpen in de Verordening ruimte zijn ruimtelijke kwaliteit, stedelijke ontwikkelingen, natuurgebieden en andere gebieden met waarden, agrarische ontwikkelingen en overige ontwikkelingen in het landelijk gebied.

Het plangebied is gelegen binnen de structuur 'bestaand stedelijk gebied, kern in landelijk gebied' (zie volgende figuur).

*Figuur 4: Uitsnede kaart 'Integrale plankaart' Verordening ruimte Noord-Brabant*

Hiernavolgend wordt per regel in cursief aangegeven hoe de ontwikkeling erbinnen past.

#### Zorgplicht voor ruimtelijke kwaliteit

In artikel 3.1 van de Verordening ruimte Noord-Brabant worden regels verbonden aan de ruimtelijke kwaliteit van de provincie. De regels hebben betrekking op bescherming van onder andere natuur-, landschappelijke en cultuurhistorische waarden en zien toe op het principe van zorgvuldig ruimtegebruik. Het plan dient bij te dragen aan de zorg voor het behoud en de bevordering van de ruimtelijke kwaliteit van het daarbij betrokken gebied en de naaste omgeving, waaronder in ieder geval een goede landschappelijke inpasbaarheid en dat toepassing is gegeven aan het principe van zorgvuldig ruimtegebruik. Ingeval van stedelijke ontwikkeling dient toepassing te worden gegeven aan artikel 3.1.6, tweede lid, van het Besluit ruimtelijke ordening (ladder voor duurzame verstedelijking).

Er dient verder inzichtelijk gemaakt te worden wat de gevolgen zijn van de beoogde ruimtelijke ontwikkeling voor de in het plan begrepen gronden en de naaste omgeving, in het bijzonder wat betreft de bodemkwaliteit, de waterhuishouding, de in de grond aanwezige of te verwachten monumenten, de cultuurhistorische waarden, de ecologische waarden, de aardkundige waarden en de landschappelijke waarden. Een goede aansluiting op de aanwezige infrastructuur van weg dient ten slotte te worden verzekerd.

*Er wordt een nieuw bouwperceel gecreëerd. Vanuit stedenbouwkundig oogpunt past op deze locatie een tweetal woningen.* 

*Aan de ladder voor duurzame verstedelijking behoeft verder niet te worden getoetst, aangezien de ontwikkeling niet valt onder de definitie van stedelijke ontwikkeling (zie onderbouwing in paragraaf 3.1.3). Ten aanzien van de gevolgen van de beoogde ontwikkeling op de omgeving wordt in het plan rekening gehouden met bodemkwaliteit, waterhuishouding, ecologische waarden en landschappelijke waarden en overige aspecten om te voldoen aan een goede ruimtelijke ordening (zie hoofdstuk 4 en 5). De ontsluiting van het plangebied wordt in de beoogde situatie geregeld middels een tweetal inritten. Parkeren wordt op eigen terrein geregeld.*

*Er wordt invulling gegeven aan het begrip zorgvuldig ruimtegebruik.*

#### Stedelijke ontwikkeling

In artikel 4.2 van de Verordening ruimte Noord-Brabant is opgenomen dat een bestemmingsplan dat voorziet in een stedelijke ontwikkeling uitsluitend gelegen is in bestaand stedelijk gebied.

*Onderhavige ontwikkeling ziet op de realisatie van twee vrijstaande woningen. Het betreft een wijziging van bestaand ruimtebeslag ten behoeve van een samenhangende structuur van stedelijke functies, maar het betreft geen stedelijke ontwikkeling. De ontwikkeling is gelegen binnen bestaand stedelijk gebied en past gelet op de aard en omvang hierbinnen.*

#### Nieuwbouw van woningen binnen bestaand stedelijk gebied

In artikel 4.3 van de Verordening ruimte Noord-Brabant worden regels gegeven met betrekking tot het bouwen van woningen binnen bestaand stedelijk gebied waaraan de toelichting van een bestemmingsplan dat nieuwbouw van woningen mogelijk maakt, moet voldoen.

De provincie verwacht van gemeenten dat zij bij de ontwikkeling van woningbouwlocaties en de opstelling van gemeentelijke ruimtelijke plannen daarvoor rekening houden met de afspraken zoals die zijn gemaakt in het regionaal ruimtelijk overleg. In het kader van verantwoording in ruimtelijke plannen gelden deze regels als uitgangspunt.

Verantwoord dient te worden de wijze waarop bovenstaande regionale afspraken worden nagekomen. Hieruit moet blijken dat de beoogde nieuwbouw zich verhoudt tot de afspraken en tot de beschikbare harde plancapaciteit voor woningbouw (capaciteit voor nieuw te bouwen woningen waarover een gemeente beschikt die wordt uitgedrukt in aantallen woningen).

De afspraken hebben in ieder geval betrekking op de aantallen te bouwen woningen en eventueel de aard van de woningen met betrekking tot speciale doelgroepen en woningbouwcategorieën en locaties waaraan in regionaal verband de voorkeur worden gegeven.

*Door de gemeente Boekel heeft regionale afstemming plaatsgevonden en zijn afspraken gemaakt over de* 

*nieuwbouw van woningen (RRO Wonen). Dit is vertaald in de woonvisie van de gemeente (zie paragraaf 3.3.2 van deze toelichting). De bouw van de woningen past binnen deze door de gemeente Boekel opgestelde afspraken.*

#### Conclusie

Er wordt voldaan aan de regels van de Verordening ruimte Noord-Brabant voor bestaand stedelijk gebied.

## <span id="page-11-0"></span>3.3 Gemeentelijk beleid

#### <span id="page-11-1"></span>3.3.1 Structuurvisie Boekel

Op 13 oktober 2011 heeft de gemeenteraad van Boekel de Structuurvisie Boekel vastgesteld. Deze moet fungeren als een document op hoofdlijnen, dat kaderstellend is voor en richting geeft aan gewenste ruimtelijke ontwikkelingen binnen de gemeente.

In de volgende figuur is een uitsnede uit de kaart van de structuurvisie van gemeente Boekel weergegeven. Hiermee wordt visueel inzichtelijk gemaakt wat de visie is ter plaatse van het plangebied. Het plangebied is gelegen binnen de zone 'woongebied'.

*Figuur 5: Uitsnede kaart Structuurvisie Boekel*

De woonkernen van de gemeente Boekel vervullen een belangrijke rol voor het accommoderen van de nieuwe ruimtevraag. Herstructurerings- en intensiveringsprocessen zijn in beginsel overal binnen het bestaand woongebied mogelijk waarbij dient te worden aangesloten op de kwaliteiten en mogelijkheden van dat woongebied. De duidelijke structuur en de variatie van de verschillende buurten en wijken dienen behouden te blijven en waar mogelijk versterkt te worden.

Uitgangspunt is inbreiden voor uitbreiden. Nieuwbouw dient in maat en schaal te passen in zijn omgeving. Er dient op een dorpse manier gebouwd te worden, waarbij wordt gestreefd naar diversiteit per deelgebied voor wat betreft typologie en prijsklasse.

Onderhavige ontwikkeling ziet op de bouw van een tweetal vrijstaande woningen binnen de bebouwde kom (inbreiding), die qua verschijningsvorm en uitstraling passen binnen het straatbeeld van de Schutboom. De ontwikkeling past binnen het beleid zoals verwoord in de gemeentelijke structuurvisie.

#### <span id="page-11-2"></span>3.3.2 Woonvisie 2010-2020

Het woonbeleid van de gemeente Boekel komt tot uiting in de Woonvisie 2010-2020. Doel van deze Woonvisie is een antwoord geven op de vele vraagstukken vanuit de woningmarkt. Deze visie is daarom niet alleen gericht op de kwantiteit en kwaliteit van nieuw te bouwen woningen. Er is ook maatwerk voor diverse doelgroepen. Op basis van een onderzoek is in de woonvisie tevens een aanzet voor het

uitvoeringsprogramma gegeven.

In de Woonvisie zijn de volgende speerpunten opgenomen:

- Het helpen van starters bij het betreden van de woningmarkt. Binnen de gemeente Boekel bevinden zich starters met interesse in een huurwoning (38%), vooral voor een goedkoop appartement of een goedkope rijwoning;
- Om de achterstand aan huurwoningen in te lopen hanteert de gemeente de komende drie jaar als tijdelijke verdeling 30% huur, rest koop (tot in totaal 40 huurwoningen extra zijn bijgebouwd);
- Alle te bouwen huurwoningen worden gerealiseerd onder de sociale huurtoeslaggrens;
- Voor het toevoegen van seniorenwoningen wordt gezocht naar centrumlocaties, gelet op de nodige voorzieningen;
- Van de nieuwbouwproductie wordt gestreefd naar een aandeel van 50% voor senioren geschikte woningen.

De woonvisie vormt een vertaling van de afspraken die zijn gemaakt in het Regionaal Ruimtelijk Overleg (RRO) Wonen over de te bouwen woningen.

Binnen de gemeente Boekel bestaat behoefte aan woningen. De gemeente Boekel mag op basis van de prognoses voor de periode 2017-20291 520 tot 615 woningen bouwen.

De te realiseren woningen passen binnen deze prognose en binnen de gemeentelijke woonvisie en woonprogrammering.

#### <span id="page-12-0"></span>3.3.3 Beheersverordening 'Kom Boekel'

Op de locatie is de beheersverordening 'Kom Boekel' (vastgesteld op 14 december 2017) van toepassing. Hierin is vastgelegd dat de regels van het bestemmingsplan 'Kom Boekel 2007' voor het plangebied gelden. Binnen dit plan heeft de locatie de bestemming 'Wonen' (zie volgende figuur).

*Figuur 6: Uitsnede plankaart bestemmingsplan 'Kom Boekel 2007'*

Woningen zijn binnen deze bestemming uitsluitend toegestaan binnen de aangegeven bouwvlakken. Op de locatie is geen bouwvlak gelegen, waardoor de bouw van de woningen in strijd is met het bestemmingsplan.

De ontwikkeling kan middels een herziening van het bestemmingsplan mogelijk worden gemaakt. Hierin wordt aantoonbaar gemaakt dat de activiteit niet in strijd is met een goede ruimtelijke ordening en dat sprake is van voldoende kwaliteitsverbetering.

1 http://bevolkingsprognose.brabant.nl/hoofdstuk/ontwikkeling-van-de-brabantse-woningvoorraad

Er wordt een tweetal bouwvlakken toegevoegd. Daarnaast wordt een aanduiding opgenomen dat hierbinnen twee vrijstaande woningen mogen worden gebouwd. De maximale goot- en nokhoogte (5 respectievelijk 8 meter) worden overgenomen uit het bestemmingsplan 'Kom Boekel'. Tot slot wordt een archeologische dubbelbestemming opgenomen.

## <span id="page-14-0"></span>4. Ruimtelijke aspecten

## <span id="page-14-1"></span>4.1 Natuur

De bescherming van de natuur in Nederland vindt plaats door Europese en nationale wetgeving. Hierbij wordt onderscheid gemaakt tussen soortbescherming en gebiedsbescherming. Deze staan los van elkaar en hebben ieder hun eigen werking.

De Wet natuurbescherming (Wnb), die per 1 januari 2017 is ingegaan, vervangt drie wetten: de Natuurbeschermingswet 1998, de Flora- en Faunawet en de Boswet. De Natuurbeschermingswet 1998 zorgde voor de bescherming van (natuur)gebieden en de Flora- en faunawet regelde de bescherming van alle in het wild levende planten- en diersoorten, dus ook buiten de beschermde gebieden. Bij werkzaamheden met betrekking tot ruimtelijke ingrepen, moest worden nagegaan of deze negatieve gevolgen zouden kunnen hebben voor beschermde soorten en/of beschermde gebieden.

#### <span id="page-14-2"></span>4.1.1 Gebiedsbescherming

Natuur Netwerk Nederland is een samenhangend geheel van natuurgebieden van (inter)nationaal belang met als doel de veiligstelling van ecosystemen met de daarbij behorende soorten, bestaande uit de meest waardevolle natuur- en bosgebieden en andere gebieden met belangrijke aanwezige en te ontwikkelen natuurwaarden. Het netwerk helpt voorkomen dat planten en dieren in geïsoleerde gebieden uitsterven en dat de natuurgebieden hun waarde verliezen.

Het plangebied is niet gelegen in de directe nabijheid van gebieden die behoren tot Natuur Netwerk Nederland of andere gebieden met natuurwaarden (zie volgende figuur).

*Figuur 7: Ligging Natuur Netwerk Nederland*

Door de ontwikkeling worden dan ook geen natuurwaarden aangetast c.q. doorkruist.

#### <span id="page-14-3"></span>4.1.2 Soortenbescherming

De toets in het kader van de soortenbescherming is geregeld in de Wet natuurbescherming (per 1 januari 2017). De Wnb kent drie algemene beschermingsregimes waarin de voorschriften van de Vogelrichtlijn, Habitatrichtlijn en twee verdragen (Bern en Bonn) zijn geïmplementeerd en waarin aanvullende voorschriften zijn gesteld voor de dier- en plantensoorten die niet onder die specifieke voorschriften vallen, maar wel bescherming behoeven:

#### • Vogels

Dit betreffen alle vogels in de zin van de Vogelrichtlijn (paragraaf 3.1 van de Wnb) en de onder de voormalige Flora- en faunawet benoemde vogelsoorten waarvan het nest jaarrond werd beschermd. Voor een aantal vogelsoorten geldt dat hun nesten jaarrond beschermd zijn, ook als de soort op het moment van de handeling geen gebruik maakt van het nest. Dit is het geval wanneer een vogelsoort jaarlijks terugkeert naar zijn nest en niet of nauwelijks in staat is om elders in zijn leefgebied een vervangend nest te vinden of te maken.

#### • Internationaal beschermde soorten

Dit betreffen alle dieren en planten, genoemd in de bijlagen bij de Habitatrichtlijn en de verdragen van Bern en Bonn (paragraaf 3.2 van de Wnb);

#### • Overige beschermde soorten

Dit betreffen soorten genoemd in de bijlage bij de Wnb, die niet onder de reikwijdte van paragraaf 3.2 vallen (paragraaf 3.3 van de Wnb). Hieronder vallen onder meer de 'algemene' soorten die onder de voormalige Flora- en faunawet bij ruimtelijke ingrepen waren vrijgesteld. Vrijwel al deze soorten zijn door alle provincies eveneens voor ruimtelijke ingrepen vrijgesteld (een uitzondering geldt bijvoorbeeld voor de mol, die onder de Wnb niet meer is beschermd).

Provincies hebben de bevoegdheid om bij provinciale verordening vrijstelling te verlenen voor nationaal beschermde soorten (Provinciale staten van Noord-Brabant, 2016). Er is dan geen ontheffing nodig voor werkzaamheden.

Voor soorten die ook niet in de bijlagen van de Wnb worden genoemd, fungeert de zorgplichtbepaling (artikel 1.11 Wnb) als vangnet. Op grond van deze bepaling moeten schadelijke handelingen voor alle in het wild levende dieren en planten en hun directe leefomgeving in beginsel achterwege worden gelaten, dan wel moeten maatregelen worden genomen om schadelijke gevolgen (zoveel mogelijk) te voorkomen. Eventuele schade aan in het wild levende planten en dieren dient beperkt te worden middels het nemen van mitigerende maatregelen. Als mitigatie niet voldoende is om schade te voorkomen is het verplicht de resterende schade te compenseren.

In relatie tot de Wet natuurbescherming kan over het plangebied het volgende worden opgemerkt:

- De naaste omgeving heeft geen kenmerkende specifieke natuurwaarden die planologisch zijn vastgelegd in het vigerende bestemmingsplan/beheersverordening die in stand dienen te worden gehouden of extra zorg behoeven. Ook liggen de gebieden behorende tot Natuur Netwerk Nederland op ruime afstand van het plangebied;
- Er wordt aan de straatzijde een aantal bomen gekapt ten behoeve van de te realiseren inritten voor de ontsluiting van de percelen; de overige bomen blijven gehandhaafd. De te kappen bomen worden elders op het perceel herplant. Door de aanplant ten behoeve van de landschappelijke inpassing worden nieuwe rust- en verblijfplaatsen gecreëerd voor diverse soorten flora en fauna;
- De omliggende landerijen zijn reeds sinds lange tijd in gebruik als agrarische grond. Door de intensieve bewerking van het land (maaien, bemesten) is het zeer onwaarschijnlijk dat hier beschermde soorten voorkomen;

Gelet op bovenstaande heeft de ontwikkeling naar verwachting geen effecten op beschermde dier- en plantensoorten. De geplande activiteiten leiden dan ook niet tot overtredingen van de Wet natuurbescherming. Een ontheffing van de wet is derhalve niet noodzakelijk.

## <span id="page-15-0"></span>4.2 Landschappelijke waarden

Het plangebied is gelegen binnen de bebouwde kom, aan de rand van stedelijk gebied, waar ter plaatse geen sprake is van specifieke landschappelijke kenmerken en waarden die planologisch zijn vastgelegd. Er worden dan ook geen landschappelijke waarden aangetast door de bouw van de woningen.

Gelet op de ligging van het plangebied aan de rand van de kom is een landschappelijk inpassingsplan opgesteld. De volgende figuur toont een uitsnede van het plan.

*Figuur 8: Uitsnede landschappelijk inpassingsplan*

Hierbij wordt gebruik gemaakt van de reeds bestaande beplanting aan de west- en noordzijde van het plangebied, bestaande uit eiken en berken. Daarnaast wordt aan de zuidzijde een nieuwe beukenhaag van haagbeuk geplant (120 m1). Aan de oostzijde waar het plangebied grenst aan de bebouwing van het daargelegen bedrijf, wordt het plangebied middels een struweelhaag en een bomenrij ingekleed (oppervlakte circa 300 m²). Op deze manier wordt deze bedrijfsbebouwing gecamoufleerd.

Hoewel het plangebied in het stedelijk gebied is gelegen, wordt getoetst aan de Beleidsnotitie erfbeplantingen. Op basis van deze notitie dient 20% van de oppervlakte van het bestemmingsvlak te worden aangewend voor landschappelijke inpassing. Dit betekent dat een oppervlakte van circa 530 m² (oppervlakte bestemmingsvlak 'Wonen: circa 2.660 m²) dient te worden benut voor landschappelijke inpassing. Hieraan wordt voldaan.

Middels een voorwaardelijke verplichting wordt de landschappelijke inpassing (zowel aanleg, instandhouding en beheer van de beplanting) vastgelegd in regels van het bestemmingsplan.

## <span id="page-16-0"></span>4.3 Cultuurhistorie en archeologie

#### <span id="page-16-1"></span>4.3.1 Cultuurhistorische waarden

Cultuurhistorie neemt een belangrijke plaats in de ruimtelijke ordening in. Met cultuurhistorische waarden dient bij het opstellen van ruimtelijke plannen rekening gehouden te worden in de vorm van bescherming en behoud van deze karakteristieke gebiedswaarden.

Volgens de 'Cultuurhistorische Waardenkaart 2010, herziening 2016' van de provincie Noord-Brabant is

het plangebied gelegen binnen de cultuurhistorisch belangrijke regio 'Peelrand' (zie volgende figuur).

*Figuur 9: Uitsnede 'Cultuurhistorische Waardenkaart 2010, herziening 2016' provincie Noord-Brabant*

De Peelrand bestaat uit een ring van middeleeuwse dorpen op enige afstand van het voormalige veengebied van De Peel. Deze oude dorpen worden gekenmerkt door akkercomplexen, schaarse groenlanden en voormalige heidevelden. De heidevelden zijn in de negentiende en twintigste eeuw ontgonnen en grotendeels omgezet in landbouwgrond, waardoor er een waardevol mozaïek is ontstaan van oude en jonge ontginningen. Het doel binnen deze regio is onder andere het behoud door ontwikkeling of versterking van de samenhang van de dragende structuren van de regio en het verder ontwikkelen, beschermen en toeristisch-recreatief ontsluiten van de aanwezige cultuurhistorische waarden van de Peelrand in hun samenhang.

De aanwezige cultuurhistorische waarden in de omgeving van het plangebied zullen door onderhavige ontwikkeling niet worden aangetast.

#### <span id="page-17-0"></span>4.3.2 Archeologische waarden

Bij de opstelling en uitvoering van ruimtelijke plannen moet rekening gehouden worden met bekende archeologische waarden en de te verwachten archeologische waarden. Het uitgangspunt hierbij is dat het archeologisch erfgoed moet worden beschermd op de plaats waar het wordt aangetroffen. Gezien dit uitgangspunt moeten, in het geval van voorgenomen ruimtelijke ontwikkelingen in gebieden met een hoge verwachtingswaarde voor archeologisch erfgoed, de archeologische waarden door middel van een vooronderzoek in kaart worden gebracht.

Volgens de archeologische beleidskaart van de gemeente Boekel is het plangebied gelegen in een categorie-4-gebied (hoge archeologische waarde) (zie volgende figuur).

*Figuur 10: Uitsnede archeologische beleidskaart gemeente Boekel*

In dit gebied dient bij een verstoringsoppervlakte van meer dan 250 m² en een diepte van meer dan 40 centimeter een archeologisch onderzoek te worden uitgevoerd.

Indien een archeologisch onderzoek noodzakelijk is, dan wordt dit in het kader van de aanvraag omgevingsvergunning voor de bouw van de woningen uitgevoerd.

### <span id="page-18-0"></span>4.4 Parkeren, verkeer en ontsluiting

#### <span id="page-18-1"></span>4.4.1 Parkeren

Het uitgangspunt ten aanzien van parkeren is dat dit moet plaatsvinden op eigen terrein. Uitgegaan wordt van de parkeernormen zoals gehanteerd door de gemeente Boekel. Voor een vrijstaande koopwoning buiten het centrum geldt een parkeernorm van maximaal 2,2 parkeerplaatsen. In de beoogde situatie wordt bij elk van de nieuwe woningen een drietal parkeerplaatsen gerealiseerd op eigen terrein. Daarmee wordt voldaan aan de parkeernorm.

#### <span id="page-18-2"></span>4.4.2 Verkeer en ontsluiting

Het plangebied wordt in de beoogde situatie direct ontsloten door een tweetal uitritten op de Schutboom. Dit betreft een landelijke weg aan de rand van Boekel waar zich voornamelijk bestemmingsverkeer bevindt. De ontwikkeling is kleinschalig en genereert geen grote aantallen verkeersbewegingen; er is sprake van maximaal 10 verkeersbewegingen per woning per dag (20 in totaal). De capaciteit van de Schutboom is berekend op deze toename aan verkeersbewegingen.

## <span id="page-19-0"></span>5. Milieuaspecten

Milieuaspecten spelen een rol in de ruimtelijke planvorming wanneer aan een gebied functies worden toegekend die een milieubelasting doen ontstaan of doen toenemen. Door middel van een goede ruimtelijke ordening kan een milieubelasting ook worden beperkt of worden voorkomen, zodat wordt bijgedragen aan de duurzame ontwikkeling van de gemeente. Milieuaspecten worden daartoe integraal en vanaf een zo vroeg mogelijk stadium in het planvormingsproces betrokken. Hierdoor wordt het milieubelang volwaardig afgewogen tegen andere belangen die evenzeer claims leggen op de beschikbare ruimte.

## <span id="page-19-1"></span>5.1 Bodem

Artikel 9 van het Besluit ruimtelijke ordening (Bro) bepaalt dat in het bestemmingsplan rekening gehouden moet worden met de bodemkwaliteit ter plaatse. De reden hiervoor is dat eventueel aanwezige bodemverontreiniging van groot belang kan zijn voor de keuze van bepaalde bestemmingen en/of voor de uitvoerbaarheid van het bestemmingsplan. De bodemtoets moet worden uitgevoerd bij het wijzigen of opstellen van een bestemmingsplan of bij een projectbesluit.

In artikel 8 van de Woningwet is aangegeven dat een gemeente in de gemeentelijke bouwverordening regels moet opnemen om het bouwen op verontreinigde grond tegen te gaan. De gemeente heeft de taak om alleen een omgevingsvergunning (aspect bouwen) te verlenen als de kwaliteit van de bodem geschikt is voor het beoogde gebruik. Hiertoe toetst de gemeente de informatie omtrent de bodemkwaliteit aan de Circulaire bodemsanering. Als de bouwlocatie daaraan niet voldoet, dan kan de gemeente een aanvraag voor een omgevingsvergunning weigeren, of nadere eisen in de vergunning opnemen.

#### Bodemtoets

Het doel van de bodemtoets bij ruimtelijke plannen is de bescherming van de bodem. Een bodemonderzoek moet in bepaalde gevallen worden uitgevoerd om te kunnen beoordelen of de bodem geschikt is voor de geplande functie en of sprake is van een eventuele saneringsnoodzaak.

#### Bodemloket

Volgens het Bodemloket is binnen het plangebied in het verleden een verkennend bodemonderzoek uitgevoerd (zie volgende figuur).

*Figuur 11: Uitsnede kaart Bodemloket* 

In 2004 is een verkennend bodemonderzoek uitgevoerd rondom de bestaande bebouwing van de locatie

Schutboom 12. Uit de resultaten van het onderzoek blijkt dat zowel in de boven- als ondergrond geen concentraties zijn aangetroffen boven de streefwaarden. De verhoogde concentraties in het grondwater overschrijden de streefwaarde maar blijven onder de tussenwaarde, waardoor nader onderzoek niet noodzakelijk werd geacht.

De rapportage van het onderzoek is bijgevoegd als bijlage.

De locatie is reeds lange tijd een woonbestemming. De nieuwe woningen worden binnen de bestaande woonbestemming gebouwd. Het is zeer onwaarschijnlijk dat zich sinds de uitvoering van het bodemonderzoek bodemverontreinigende activiteiten hebben voorgedaan. De bodemkwaliteit ter plaatse heeft dan ook geen belemmerende werking voor het initiatief. Een verkennend bodemonderzoek is derhalve niet noodzakelijk.

## <span id="page-20-0"></span>5.2 Water

Het plangebied is niet gelegen binnen of in de nabijheid van een beschermingszone van een grondwaterwingebied voor de openbare drinkwatervoorziening of een waterbergingsgebied. Onderhavige ontwikkeling vormt geen belemmering c.q. bedreiging voor de hydrologisch waardevolle en kwetsbare gebieden.

De ontwikkeling dient hydrologisch neutraal te worden uitgevoerd. De waterhuishoudkundige gevolgen binnen het plan worden behandeld in de waterparagraaf (hoofdstuk 6).

## <span id="page-20-1"></span>5.3 Geurhinder en veehouderij

De Wet geurhinder en veehouderij schept het kader voor de onderbouwing van nieuwe plannen voor het aspect geur. De Wgv heeft ook consequenties voor de ontwikkeling van nieuwe ruimtelijke projecten. Dit wordt de omgekeerde werking genoemd. Een geurnorm is bedoeld om mensen te beschermen tegen geurhinder, omgekeerd moet het bevoegd gezag dan ook niet toestaan dat nieuwe projecten gerealiseerd worden op plaatsen waar de geurhinder onaanvaardbaar hoog is of door nieuwe ontwikkelingen te hoog zal worden.

De grondslag hiervan ligt in de Wet ruimtelijke ordening (Wro). Bij besluitvorming omtrent een bestemmingsplan moet worden bepaald of er sprake is van een 'goede ruimtelijke ordening'. Er moet worden nagegaan of een partij onevenredig in haar belangen wordt geschaad.

Ook voor geurhinder betekent dit dat de volgende aspecten nader onderzocht moeten worden:

- Wordt niemand onevenredig in zijn belangen geschaad? (belang veehouderij; berekening middels voorgrondbelasting);
- Is er ter plaatse een goed woon- en verblijfklimaat gegarandeerd? (belang geurgevoelig object; berekening middels achtergrondbelasting).

Onder voorgrondbelasting wordt verstaan de individuele geurbelasting op het plangebied van de aanwezige veehouderijen in de omgeving van het plangebied (belang veehouderij). Onder achtergrondbelasting wordt verstaan de cumulatieve geurbelasting op het plangebied als gevolg van de aanwezige veehouderijen in de omgeving van het plangebied (belang geurgevoelig object).

#### Geurbeleid gemeente Boekel

Op 13 december 2012 heeft de gemeenteraad van Boekel de 'Verordening geurhinder en veehouderij' vastgesteld, die op 20 december 2012 in werking is getreden. In de verordening zijn specifieke geurnormen vastgesteld voor verschillende zones in de gemeente Boekel. Volgens de bijbehorende kaart is het plangebied gelegen binnen de zone 'Woonkernen Boekel en Venhorst', waar een geurnorm van 3,0 ouE/m3 geldt (zie volgende figuur).

*Figuur 12: Uitsnede kaart bij Verordening geurhinder en veehouderij gemeente Boekel* 

#### <span id="page-21-0"></span>5.3.1 Beoordeling belangen veehouderijen (voorgrondbelasting)

Veehouderijbedrijven worden beschermd tegen geurgevoelige objecten. Dit betekent dat de rechten van de veehouderijbedrijven die kunnen worden ontleend aan de vigerende vergunning gerespecteerd dienen te worden.

De meest nabijgelegen veehouderij met dieren zonder geuremissiefactor betreft de melkrundveehouderij Lage Raam 4 (circa 280 meter); hier wordt voldaan aan de wettelijke aan te houden vaste afstand van 100 meter (vaste afstand tot geurgevoelige objecten die zijn gelegen binnen de bebouwde kom).

De meest nabij gelegen veehouderijen met dieren met een geuremissiefactor bij de nieuwe woningen zijn de pluimveehouderij Het Goor 2 en de rundveehouderijen (inclusief vleesvee en schapen) Irenestraat 49 en Lage Raam 6.

Om inzichtelijk te maken wat de geurbelasting vanuit de veehouderij Het Goor 2 op de nieuwe woningen (voorgrondbelasting) is, is voor elk van de drie veehouderijen een berekening gemaakt middels het programma V-Stacks Vergunning. De invoergegevens zijn afkomstig uit het provinciale Web BVB (02-05- 2018). De emissiepunten zijn op de rand van het agrarische bestemmingsvlak (het punt dat het dichtst bij het plangebied is gelegen) gesitueerd ('worst case'). Als receptorpunten zijn de hoekpunten van het plangebied genomen (zie bijlage).

Op basis van de Verordening geurhinder en veehouderij van de gemeente Boekel geldt ter plaatse van de nieuw te bouwen woningen een geurnorm van maximaal 3 ouE/m3 (zone 'Woonkernen Boekel en Venhorst'). Aan deze norm dient te worden getoetst.

In de volgende tabel zijn de rekenresultaten weergegeven. De invoergegevens en resultaten van de berekening zijn opgenomen in de bijlage.

*Tabel 1: Hoogste voorgrondbelasting (vanuit Het Goor 2)*

| Geurgevoelig object | Geurnorm<br>voorgrondbelasting<br>(ouE/m³) | Voorgrondbelasting<br>(worst case) (ouE/m³) |
|---------------------|--------------------------------------------|---------------------------------------------|
| Hoekpunt 1          | 3,0                                        | 0,3                                         |
| Hoekpunt 2          | 3,0                                        | 0,2                                         |
| Hoekpunt 3          | 3,0                                        | 0,3                                         |
| Hoekpunt 4          | 3,0                                        | 0,2                                         |

Er wordt voldaan aan de geldende geurnorm. Het planvoornemen vormt geen belemmering voor de ontwikkeling van omliggende veehouderijbedrijven.

#### <span id="page-22-0"></span>5.3.2 Beoordeling woon- en leefklimaat (achtergrondbelasting)

De geurbelasting ten gevolge van meerdere intensieve veehouderijen in de omgeving vormt de achtergrondbelasting. De achtergrondbelasting bepaalt het woon- en leefklimaat op een locatie.

Middels het programma V-Stacks Gebied is de achtergrondgeurbelasting op de nieuwe woning in de beoogde situatie bepaald. Hiervoor zijn gegevens van omliggende veehouderijbedrijven (binnen een straal van 2,0 kilometer van het plangebied) gebruikt, afkomstig uit het Web BVB (12-11-2018). De invoergegevens en resultaten zijn toegevoegd als bijlage aan deze rapportage.

Getoetst dient te worden aan de streefwaarde die geldt ter plaatse van de nieuwe woningen. De toetswaarde die in de 'Gebiedsvisie Gemeente Boekel, Wet geurhinder en veehouderij' wordt gehanteerd waarin nog sprake is van een acceptabel geurniveau binnen het 'Woongebied Boekel', bedraagt 10,0 ouE/m3. Er is sprake van een optimaal woon- en leefklimaat tussen 0 en 6,0 ouE/m3.

In de berekening van de achtergrondbelasting is wederom uitgegaan van het 'worst case'-scenario, waarbij de hoekpunten van het perceel zijn opgenomen als rand van het geurgevoelig object.

De volgende tabel geeft de geurbelasting weer op de berekende receptorpunten van het plangebied.

| Geurgevoelig object | Toetswaarde (ouE/m³) | Achtergrondbelasting (ouE/m³) |  |
|---------------------|----------------------|-------------------------------|--|
| Hoekpunt 1          | 10                   | 4,7                           |  |
| Hoekpunt 2          | 10                   | 4,7                           |  |
| Hoekpunt 3          | 10                   | 4,5                           |  |
| Hoekpunt 4          | 10                   | 4,5                           |  |

*Tabel 2: Achtergrondbelasting*

Er is sprake van een optimaal woon- en leefklimaat ter plaatse van de nieuw op te richten woningen. Het aspect geur vormt geen belemmering voor de bouw van de woning.

## <span id="page-22-1"></span>5.4 Geluid

In het kader van het aspect geluid is de Wet geluidhinder (Wgh) van toepassing. Doel van deze wet is het terugdringen van hinder als gevolg van geluid en het voorkomen van een toename van geluidhinder in de toekomst. In dit kader is onderzocht of de toekomstige ontwikkeling geen negatieve effecten heeft op de omgeving.

#### <span id="page-22-2"></span>5.4.1 Wegverkeerslawaai

De Wet geluidhinder (Wgh) is van toepassing op woningen, andere geluidsgevoelige gebouwen (onder meer onderwijsgebouwen, ziekenhuizen, verpleeghuizen en andere gezondheidszorggebouwen) en

geluidsgevoelige terreinen (onder meer woonwagenstandplaatsen). Uit artikel 74 Wgh vloeit voort dat in principe alle wegen voorzien zijn van een geluidzone waarbinnen een akoestisch onderzoek dient te worden verricht, indien sprake is van het projecteren van nieuwe geluidsgevoelige bebouwing binnen een dergelijke zone. Uitzondering hierop zijn wegen die zijn gelegen binnen een als woonerf aangeduid gebied of wegen waarvoor een maximum snelheid van 30 km/uur geldt.

De Schutboom betreft, ter hoogte van het plangebied, een 30 km/uur-weg zonder geluidzone. Het aspect wegverkeerslawaai vormt in het kader van de bestemmingsplanprocedure geen belemmering voor de bouw van de woningen.

#### <span id="page-23-0"></span>5.4.2 Industrielawaai

Ten aanzien van geluid worden de richtafstanden van de Handreiking 'Bedrijven en milieuzonering' van de VNG aangehouden. In de volgende paragraaf 5.5 'Bedrijven en milieuzonering' wordt onderbouwd dat het aspect geluid geen belemmering vormt voor onderhavige ontwikkeling.

## <span id="page-23-1"></span>5.5 Bedrijven en milieuzonering

Er dient voldoende ruimtelijke scheiding te zijn tussen hinderveroorzakende en hindergevoelige functies ter bescherming en/of vergroting van de woon- en leefkwaliteit. Indien milieubelastende functies in het plangebied mogelijk worden gemaakt, dient de invloed op de omgeving inzichtelijk te worden gemaakt.

De VNG-publicatie 'Bedrijven en milieuzonering' (2009) geeft per bedrijfsactiviteit richtafstanden met betrekking tot geur, fijn stof, geluid en gevaar die in de meeste gevallen kunnen worden aangehouden tussen een bedrijf en woningen om hinder en schade aan mensen in de directe omgeving van een ruimtelijke ontwikkeling binnen aanvaardbare normen te houden. De afstanden gelden in principe tussen de grenzen van de bestemmingsvlakken van het bedrijf en het gevoelig object.

De volgende figuur toont de meest nabijgelegen bedrijven bij het plangebied.

*Figuur 13: Ligging bedrijven rondom plangebied*

De volgende tabel geeft de richtafstanden die gelden voor de bedrijven.

*Tabel 3: Richtafstanden VNG-publicatie 'Bedrijven en milieuzonering'*

| Categorie bedrijvigheid<br>Schutboom 5 (vollegronds)teeltbedrijf | Indices en richtafstanden (meters) |      |        |        | Werkelijke afstand<br>(meters) |
|------------------------------------------------------------------|------------------------------------|------|--------|--------|--------------------------------|
|                                                                  | Geur                               | Stof | Geluid | Gevaar |                                |
| Akkerbouw en fruitteelt (bedrijfsgebouwen)                       | 10                                 | 10   | 30     | 10     | 10                             |
|                                                                  |                                    |      |        |        |                                |
| Schutboom 9 (transportbedrijf)                                   |                                    |      |        |        |                                |
| Goederenwegvervoerbedrijf 2                                      | Maximaal 30 meter                  |      |        | 100    |                                |
|                                                                  |                                    |      |        |        |                                |
| Schutboom 8 (bouwmaterialenhandel)                               |                                    |      |        |        |                                |
| Groothandel in hout en bouwmaterialen >                          | 0                                  | 10   | 50     | 10     | 43                             |
| 2.000 m2                                                         |                                    |      |        |        |                                |

De afstanden zijn in onderhavig geval gemeten van de rand van het bestemmingsvlak van de bedrijven enerzijds en de rand van het toekomstige bouwvlak van de woningen anderzijds.

De richtafstand uit de VNG-publicatie geldt ten opzichte van een rustige woonwijk of een vergelijkbaar omgevingstype, zoals een rustig buitengebied. Het bedrijf is echter gelegen tegen de kern van Boekel, waar de omgeving van de locatie kan worden getypeerd als 'gemengd gebied' als bedoeld in de VNG-brochure, een gebied is een matige tot sterke functiemenging. Hier zijn naast woningen enkele agrarische en nietagrarische bedrijven gelegen, een menging van vele, relatief dicht bij elkaar gelegen functies. De richtafstanden uit de publicatie kunnen dan ook met een afstandstap worden verlaagd. Dit betekent dat voor het bedrijf Schutboom 5 kan worden uitgegaan van een maximale richtafstand van 10 meter en 30 meter voor de bouwmaterialenhandel Schutboom 8.

Daarmee wordt voldaan aan de richtafstanden.

Het aspect geluid vormt geen belemmering vormt voor onderhavige ontwikkeling.

Het aspect bedrijven en milieuzonering vormt geen belemmering voor onderhavige ontwikkeling. Op basis van bovenstaande kan worden geconcludeerd dat sprake is van een acceptabel woon- en leefklimaat ter plaatse van de nieuw op te richten woningen en dat omliggende bedrijven niet worden belemmerd in hun bedrijfsvoering.

## <span id="page-24-0"></span>5.6 Luchtkwaliteit

#### Wet luchtkwaliteit

Sinds 15 november 2007 zijn de belangrijkste bepalingen over luchtkwaliteitseisen opgenomen in de Wet milieubeheer (hoofdstuk 5, titel 5.2 Wm). Titel 5.2 handelt over luchtkwaliteit; daarom staat deze ook wel bekend als de 'Wet luchtkwaliteit'. Specifieke onderdelen van de wet zijn uitgewerkt in amvb's en ministeriële regelingen.

De kern van de 'Wet luchtkwaliteit' bestaat uit de (Europese) luchtkwaliteitseisen. Verder bevat zij basisverplichtingen op grond van de richtlijnen, namelijk: plannen, maatregelen, het beoordelen van luchtkwaliteit, verslaglegging en rapportage. De wet regelt het zogenaamde Nationaal

Samenwerkingsprogramma Luchtkwaliteit (NSL). Daarbinnen werken het Rijk, de provincies en gemeenten samen om de Europese eisen voor luchtkwaliteit te realiseren.

In bijlage 2 van de Wet milieubeheer zijn grenswaarden opgenomen zoals bedoeld in artikel 4.9 en 5.2 van deze wet. Voor zwevende deeltjes (PM10) zijn in paragraaf 4 van deze bijlage de volgende normen opgenomen; een jaargemiddelde achtergrondconcentratie van maximaal 40 μg per m³ en een 24 uursconcentratie van 50 μg per m³ dat maximaal 35 keer per jaar mag worden overschreden.

<sup>2</sup> Voor het bedrijf op de locatie Schutboom 9 is reeds in een eerdere ruimtelijke procedure (Omgevingsplan) onderbouwd dat de bedrijfsactiviteiten vergelijkbaar zijn met een bedrijf in milieucategorie 2.

#### Niet in betekenende mate bijdragen

In de Algemene Maatregel van Bestuur 'Niet in betekenende mate bijdragen' (Besluit NIBM) en de ministeriële regeling NIBM (Regeling NIBM) zijn de uitvoeringsregels vastgelegd die betrekking hebben op het begrip NIBM. Per 1 augustus 2009 geldt als NIBM 3% van de grenswaarde.

In de Regeling NIBM is een lijst met categorieën van gevallen (inrichtingen, kantoor- en woningbouwlocaties) opgenomen die Niet in Betekenende Mate bijdragen aan de luchtverontreiniging. Deze gevallen kunnen zonder toetsing aan de grenswaarden voor het aspect luchtkwaliteit uitgevoerd worden. Ook als het bevoegd gezag op een andere wijze, bijvoorbeeld door berekeningen, aannemelijk kan maken dat het geplande project NIBM bijdraagt, kan toetsing aan de grenswaarden voor luchtkwaliteit achterwege blijven.

#### Toetsing initiatief

De achtergrondconcentratie fijn stof ter plaatse van de locatie bedraagt 18,77 µg/m3 3. Daarmee wordt voldaan aan de wettelijke fijn stof norm.

Om te beoordelen of het beoogde initiatief NIBM bijdraagt, is de NIBM-tool (versie 2018) ingevuld. Hierin is de bijdrage berekend bij het aantal dagelijkse voertuigbewegingen van maximaal 20 (10 per woning). De volgende figuur toont het resultaat.

| Worst-case berekening voor de bijdrage van het extra verkeer<br>als gevolg van een plan op de luchtkwaliteit |      |
|--------------------------------------------------------------------------------------------------------------|------|
| Jaar van planrealisatie                                                                                      | 2019 |
| Extra verkeer als gevolg van het plan                                                                        |      |
| Extra voertuigbewegingen (weekdaggemiddelde)                                                                 | 20   |
| Aandeel vrachtverkeer                                                                                        | 0.0% |
| Maximale bijdrage extra verkeer<br>NO2 in µg/m3                                                              | 0.01 |
| PM10 in µg/m3                                                                                                | 0.00 |
| Grens voor "Niet In Betekenende Mate" in µg/m3                                                               | 1.2  |
| Conclusie                                                                                                    |      |
| De bijdrage van het extra verkeer is niet in betekenende mate;                                               |      |
| geen nader onderzoek nodig                                                                                   |      |

*Figuur 14: NIBM-tool* 

De bouw van de woningen heeft geen significante invloed op de luchtkwaliteit. Het aantal verkeersbewegingen van en naar de woningen is minimaal. Het plan is te kleinschalig om in betekenende mate bij te dragen aan een verandering/verslechtering van de luchtkwaliteit. Het aspect luchtkwaliteit vormt geen belemmering voor de beoogde ruimtelijke ontwikkeling.

## <span id="page-25-0"></span>5.7 Externe veiligheid

Bij externe veiligheid gaat het om de gevaren die de directe omgeving loopt in het geval er iets mis mocht gaan tijdens de productie, het behandelen of het vervoer van gevaarlijke stoffen. De daaraan verbonden risico's moeten aanvaardbaar blijven. De wetgeving rond externe veiligheid richt zich op het beschermen van kwetsbare en beperkt kwetsbare objecten. Kwetsbaar zijn onder meer woningen, onderwijs- en gezondheidsinstellingen, en kinderopvang en -dagverblijven.

Bij ruimtelijke plannen dient rekening te worden gehouden met dit aspect. Daartoe moeten de risico's voor de bevolking, die verbonden zijn aan gevaar veroorzakende activiteiten, in beeld worden gebracht.

Voor de normstelling van risicovolle bedrijven moet worden aangesloten bij het Besluit externe veiligheid inrichtingen (Bevi). Het toetsingskader is meer gedetailleerd uitgewerkt in de Regeling externe veiligheid voor inrichtingen (Revi).

De eisen ten aanzien van vervoer van gevaarlijke stoffen en de daarmee samenhangende risico's zijn vastgelegd in het Besluit externe veiligheid transportroutes (Bevt).

3 RIVM, Grootschalige Concentratie- en Depositiekaarten Nederland

Voor buisleidingen die risicovolle stoffen transporteren geldt het Besluit externe veiligheid buisleidingen (Bevb). Dit besluit regelt de taken en verantwoordelijkheden van de leidingexploitant en de gemeenten en geeft de eisen en veiligheidsafstanden voor buisleidingen die worden gebruikt voor het transport van gevaarlijke stoffen ten opzichte van kwetsbare objecten.

In de directe omgeving bevinden zich geen routes voor vervoer van gevaarlijke stoffen. Daarnaast is het plangebied niet gelegen in de nabijheid van buisleidingen waardoor vervoer van gevaarlijke stoffen plaatsvindt (zie volgende figuur).

*Figuur 15: Uitsnede risicokaart omgeving plangebied*

De meest nabijgelegen risicovolle bron is een gasleiding van Gasunie op een afstand van circa 950 meter ten westen van het plangebied.

Het plangebied is ver buiten de risicocontouren van deze bron gelegen. Derhalve vormt het aspect externe veiligheid geen belemmering voor onderhavige ontwikkeling.

# <span id="page-27-0"></span>6. Waterparagraaf

## <span id="page-27-1"></span>6.1 Watertoets

Sinds 1 november 2003 is de zogenaamde watertoets verplicht. Het doel van de watertoets is te waarborgen dat waterhuishoudkundige doelstellingen expliciet en op evenwichtige wijze in beschouwing worden genomen bij alle waterhuishoudkundig relevante plannen en besluiten. Een watertoets maakt de mogelijke negatieve invloeden van het initiatief binnen het plangebied inzichtelijk. Tevens geeft de watertoets de oplossingsrichtingen aan waarmee mogelijke optredende negatieve invloeden beperkt of ongedaan kunnen worden gemaakt. Het waterkwaliteitsbeheer en het waterkwantiteitsbeheer in Boekel is in handen van de gemeente Boekel en het Waterschap Aa en Maas.

## <span id="page-27-2"></span>6.2 Waterbeleid

Met betrekking tot de waterhuishouding zijn diverse beleidsstukken relevant. Genoemd kunnen worden: Nationaal Waterplan 2016-2021, Provinciaal Milieu- en Waterplan van de provincie Noord-Brabant, Waterbeheerplan Waterschap Aa en Maas 2016-2021, Keur Waterschap Aa en Maas, Vierde Nota Waterhuishouding, Nationaal bestuursakkoord water, Beleidsbrief regenwater en riolering en het Gemeentelijk Watertakenplan (GWTP). Centraal in het waterbeleid is dat water een belangrijk sturend element is in de ruimtelijke ordening. De waterhuishouding legt daarmee een ruimteclaim waaraan voldaan moet worden. Daarbij zijn de volgende strategieën leidend:

- Vasthouden-bergen-afvoeren (waterkwantiteit);
- Voorkomen-scheiden-zuiveren (waterkwaliteit).

#### Waterbeheerplan Waterschap Aa en Maas 2016-2021

In het waterbeheerplan van Waterschap Aa en Maas wordt aangeven wat de doelen zijn voor de periode 2016-2021 en hoe deze doelen bereikt moeten worden. Het plan is afgestemd op het nationale en provinciale waterbeleid en dat van de andere Nederlandse waterschappen.

Het doel van het waterbeheerplan is om het watersysteem en de afvalwaterketen op orde te houden. Het beheer van water door het waterschap bepaalt mede dat mensen en dieren in Noordoost-Brabant leven in een veilige, schone en prettige omgeving. In het waterbeheerplan wordt een indeling gemaakt in de volgende thema's:

- Veilig en bewoonbaar;
- Voldoende water en robuust watersysteem;
- Schoon water;
- Gezond en natuurlijk water;
- Het leveren van maatschappelijke meerwaarde

Het waterschap Aa en Maas hanteert navolgende principes:

- Gescheiden houden van vuilwater en schoon hemelwater;
- Doorlopen van de afwegingsstappen: hergebruik-infiltratie-buffering-afvoer;
- Hydrologisch neutraal bouwen;
- Water als kans;
- Meervoudig ruimtegebruik;
- Voorkomen van vervuiling;
- Wateroverlastvrij bestemmen;
- Waterschapsbelangen.

#### Keur Brabantse waterschappen

Voor waterhuishoudkundige ingrepen in het plangebied is de Keur waterschap Aa en Maas van toepassing. De Keur is een waterschapsverordening die gebods- en verbodsbepalingen bevat met betrekking tot ingrepen die consequenties hebben voor de waterhuishouding en het waterbeheer. Op grond van de keur is het onder andere verboden om handelingen te verrichten waardoor onderhoud, aanvoer, afvoer en/of berging van water kan worden belemmerd, zonder een ontheffing van het waterschap.

#### *Beleidsregel hydrologische uitgangspunten bij de keurregels voor afvoeren van hemelwater*

De drie Brabantse Waterschappen hanteren sinds 1 maart 2015 dezelfde (beleids)uitgangspunten voor het beoordelen van plannen waarbij het verhard oppervlak toeneemt.

Bij een toename en afkoppelen van het verhard oppervlak geldt het uitgangspunt dat plannen zoveel mogelijk hydrologisch neutraal worden uitgevoerd. De waterschappen maken bij het beoordelen van plannen met een toegenomen verhard oppervlak onderscheid tussen grote en kleine plannen. Hoewel er relatief veel kleine plannen zijn, veroorzaken deze op deelstroomgebiedsniveau nauwelijks een toename van de maatgevende afvoer. Het waterschap maakt grofweg onderscheid in projecten met een toename van verhard oppervlak van maximaal 2.000 m², toename van een verhard oppervlak tussen 2.000 m² en 10.000 m² en projecten met een toename van het verhard oppervlak van meer dan 10.000 m². Plannen met een verhardingstoename tot 2000 m² zijn onder de nieuwe keur vrijgesteld van compensatie. Voor plannen met een verhardingstoename tussen 2.000 m² en 10.000 m² hanteert het waterschap een algemene (reken) regel (benodigde compensatie (in m³) = Toename verhard oppervlak (m²) * Gevoeligheidsfactor * 0,06 (in m)).

#### Verbreed Gemeentelijk Rioleringsplan 2017-2022

In 2017 heeft de gemeente Boekel het Verbreed Gemeentelijk RioleringsPlan (VGRP) vastgesteld. Met dit plan geeft de gemeente Boekel invulling aan een duurzame inzameling en verwerking van afvalwater, hemelwater en overtollig grondwater en een duurzaam beheer en onderhoud van het gemeentelijk rioolstelsel. De planperiode van dit VGRP omvat de periode 2017 tot en met 2022. Ten aanzien van hemelwaterzorgplicht streeft de gemeente in haar gebied naar een duurzame en doelmatige inzameling en transport van hemelwater, voor zover burgers en bedrijven zich daar redelijkerwijs niet van kunnen ontdoen tegen zo laag mogelijke kosten.

De belangrijkste aandachtspunten in het gemeentelijk hemelwaterbeleid zijn:

- Het actief benutten van kansen om hemelwater en stedelijk afvalwater te scheiden;
- Het versterken van de bewustwording van water bij particulieren en bedrijven;
- Een duurzame omgang met hemelwater en de ecologie van beken.

In het plan heeft de gemeente afkoppelbeleid voor hemelwater geformuleerd. De gemeentelijke visie op het afkoppelen van hemelwater is scheiden van vuilwater en hemelwater in het overgrote deel van de gemeente op lange termijn bij vervangen van een gemengd stelsel ombouw naar een gescheiden riool (hierbij wordt infiltratie van hemelwater gestimuleerd), het direct scheiden van vuilwater en schoonwater in alle nieuwbouw en het aangrijpen van alle mogelijkheden om de afweging te maken om al of niet af te koppelen.

## <span id="page-28-0"></span>6.3 Afvoer hemelwater

In de beoogde situatie vindt een toename van verhard oppervlak plaats binnen het plangebied van maximaal 850 m² (oppervlakte bouwvlakken, bijgebouwen en erfverharding). In de Keur 2015 is een vrijstelling van de compensatie opgenomen voor nieuwe verharde oppervlakken kleiner dan 2.000 m². Op basis van het gemeentelijk rioleringsplan dient wel een compenserende maatregel te worden genomen. Bij een maximale toename van verhard oppervlak van 850 m² dient op basis van 60 mm berging een bergingsvoorziening met een capaciteit van 850 x 0,06 = 51 m³ te worden gerealiseerd.

Ter plaatse van het plangebied geldt een gemiddelde hoogste grondwaterstand van 100-120 centimeter. Uitgaande van een waking van 10 centimeter kan 90 centimeter regenwater worden geborgen. Dit betekent dat de hemelwaterberging een oppervlakte van circa 60 m² dient te hebben. De voorziening wordt op eigen terrein aangelegd.

#### Gebruik niet logende materialen

Het gebruik van niet uitlogende materialen is conform het advies van de Dubo-richtlijn (Duurzaam Bouwen). In het Activiteitenbesluit staat dat niet verontreinigd hemelwater in principe in de bodem geïnfiltreerd kan worden of afgevoerd kan worden naar het oppervlaktewater, ook als dat in contact is geweest met oppervlakken als daken. Bij de bouw van de woningen zal geen gebruik worden gemaakt van onbehandelde uitlogende materialen zoals koper, zink en lood, teerhoudende dakbedekking (PAK's) en van met verontreinigde stoffen verduurzaamd hout. Doordat het hemelwater niet vervuild is, is het geen probleem om het hemelwater te laten infiltreren.

#### Lozen op het riool

Voor de afvoer van het huishoudelijk afvalwater wordt in de beoogde situatie de locatie op het gemeentelijk riool aangesloten.

#### Conclusie

Geconcludeerd kan worden dat voldaan wordt aan het beleid van Waterschap Aa en Maas en de gemeente Boekel inzake de watertoets.

Middels een voorwaardelijke verplichting wordt de hemelwaterberging vastgelegd in de regels van het bestemmingsplan.

# <span id="page-30-0"></span>7. Uitvoerbaarheid

## <span id="page-30-1"></span>7.1 Maatschappelijke uitvoerbaarheid

Het bestemmingsplan doorloopt als ontwerp respectievelijk vastgesteld en onherroepelijk bestemmingsplan de volgende procedure conform de artikelen 3.7 tot en met 3.9 van de Wet op de ruimtelijke ordening:

- 1) Voorbereiding en vooroverleg met diensten van rijk, provincie en waterschap; Het Besluit ruimtelijke ordening (artikel 3.1.1) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.
- 2) Ontwerp: het ontwerpbestemmingsplan heeft gedurende een periode van 6 weken, van 11 juli tot en met 21 augustus 2019, ter inzage gelegen. In deze periode zijn geen zienswijzen binnengekomen.
- 3) Vaststelling: de gemeenteraad heeft op 12 december 2019 het bestemmingsplan vastgesteld. Vervolgens wordt het wederom voor een periode van 6 weken ter inzage gelegd en kunnen indieners van zienswijzen of andere belanghebbenden die redelijkerwijs niet in staat zijn geweest een zienswijze in te dienen, beroep instellen bij de Raad van State.

## <span id="page-30-2"></span>7.2 Economische uitvoerbaarheid

Per 1 juli 2008 is de Wet ruimtelijke ordening (Wro) in werking getreden. Met de inwerkingtreding van de Wro rust op de gemeente de verplichting tot het verhalen van kosten bij grondexploitatie via een exploitatieplan, tenzij kostenverhaal anderszins is verzekerd.

De toepassing voor het afdwingbare kostenverhaal richt zich op bouwplannen. De definitie van wat onder een bouwplan wordt verstaan, is opgenomen in artikel 6.2.1 van het Besluit ruimtelijke ordening (Bro). Uit dit artikel blijkt dat onder een bouwplan onder andere wordt verstaan de bouw van hoofdgebouwen van een oppervlak van 1.000 m² of meer. De te verhalen kosten worden limitatief opgesomd in artikelen in de kostensoorten lijst (art. 6.2.4 Bro). Voor het voorliggend bestemmingsplan maakt de gemeente alleen kosten voor het begeleiden van het bestemmingsplan. De noodzakelijke onderzoeken zijn al voor rekening van de aanvrager uitgevoerd.

Met initiatiefnemer wordt een anterieure ontwikkelingsovereenkomst gesloten. In de overeenkomst zijn ontwikkelvoorwaarden (waaronder planschade) opgenomen.

## <span id="page-31-0"></span>8. Juridische verantwoording

### <span id="page-31-1"></span>8.1 Algemene opzet

Dit hoofdstuk bevat de concrete vertaling van het beleidsgedeelte (voorafgaande hoofdstukken) naar het juridisch gedeelte van het bestemmingsplan (de verbeelding en regels). Het bestemmingsplan bestaat uit de volgende onderdelen:

- De toelichting: een planbeschrijving die een verantwoording van de gemaakte keuzes, een toelichting op de juridische opzet en een korte beschrijving van de handhavings- en uitvoeringsaspecten bevat;
- De bestemmingsregels: daarin zijn de bestemmingen en daarbinnen geldende mogelijkheden uitgewerkt;
- De verbeelding, die de rol heeft van visualisering van de bestemmingen.

## <span id="page-31-2"></span>8.2 Toelichting op de verbeelding

Op de verbeelding zijn de bestemmingen onderscheiden. De bestemmingen zijn afgeleid uit het gebruik (de aanwezige functies). Deze vormen het zogenaamde casco van het plan, waarvan in beginsel niet mag worden afgeweken.

Op basis van het voorgaande worden in voorliggend bestemmingsplan de volgende bestemmingen en aanduidingen onderscheiden:

- Wonen (enkelbestemming);
- Waarde Archeologie (dubbelbestemming);
- Bouwvlak;
- Vrijstaand (bouwaanduiding);
- Maximum goothoogte, maximum bouwhoogte (maatvoering).

## <span id="page-31-3"></span>8.3 Toelichting op de regels

De systematiek van de regels kan worden samengevat aan de hand van de hoofdstukindeling. De regels zijn onderverdeeld in vier hoofdstukken:

- *Hoofdstuk 1 'Inleidende Regels'* gaat in op de omschrijvingen van de in de voorschriften gehanteerde begrippen en de wijze waarop de vermelde maten worden bepaald.
- In *hoofdstuk 2 'Bestemmingsregels'* worden de verschillende bestemmingen met bijbehorende gebruiksbepalingen en bouwvoorschriften beschreven. Middels voorwaardelijke verplichtingen worden de landschappelijke inpassing en de hemelwaterberging (zowel de aanleg, beheer en instandhouding) geborgd in de regels van het bestemmingsplan.
- *Hoofdstuk 3 'Algemene regels'* geeft een overzicht van de algemene bouw- en gebruiksregels, de regels met betrekking tot afwijken van het bestemmingsplan en bepalingen ten behoeve van wijzigingen van het bestemmingsplan.
- In *hoofdstuk 4 'Overgangs- en slotregels'* komen de regels ten aanzien van het overgangsrecht en de slotregel aan bod.

## Bijlage Situatietekening beoogde situatie

Bijlage Landschappelijk inpassingsplan

### Bijlage Rapportage verkennend bodemonderzoek

Bijlage Invoergegevens en resultaten berekening V-Stacks Vergunning

Bijlage Invoergegevens en resultaten berekening V-Stacks Gebied

### Veehouderijen binnen straal 2 kilometer

|    |        | IDNR X_COORDINAAT Y_COORDINAAT EP-hoogte |   | gemgebhoogte EP-diameter EP-uittree |     |   | Evergund | EmaxVergun Gemeente |        | Straat      |      | Huisnr Postcode | Plaats |
|----|--------|------------------------------------------|---|-------------------------------------|-----|---|----------|---------------------|--------|-------------|------|-----------------|--------|
| 1  | 174234 | 401612                                   | 6 | 6                                   | 0.5 | 4 | 0        | 0                   | Boekel | Schutboom   | 1    | 5427CG          | BOEKEL |
| 2  | 174349 | 401298                                   | 6 | 6                                   | 0.5 | 4 | 2926     | 2926                | Boekel | Irenestraat | 49   | 5427CV          | BOEKEL |
| 3  | 175064 | 400660                                   | 6 | 6                                   | 0.5 | 4 | 0        | 0                   | Boekel | Runstraat   | 12   | 5427ED          | BOEKEL |
| 4  | 175033 | 400732                                   | 6 | 6                                   | 0.5 | 4 | 0        | 0                   | Boekel | Runstraat   | 4    | 5427ED          | BOEKEL |
| 5  | 175226 | 400712                                   | 6 | 6                                   | 0.5 | 4 | 0        | 0                   | Boekel | Runstraat   | 7    | 5427ED          | BOEKEL |
| 6  | 174845 | 400225                                   | 6 | 6                                   | 0.5 | 4 | 78       | 78                  | Boekel | Leurke      | 4    | 5427EE          | BOEKEL |
| 7  | 174935 | 400418                                   | 6 | 6                                   | 0.5 | 4 | 25659    | 25659               | Boekel | Leurke      | 5    | 5427EE          | BOEKEL |
| 8  | 174842 | 400406                                   | 6 | 6                                   | 0.5 | 4 | 2043     | 2043                | Boekel | Leurke      | 6    | 5427EE          | BOEKEL |
| 9  | 174778 | 400447                                   | 6 | 6                                   | 0.5 | 4 | 0        | 0                   | Boekel | Leurke      | 7    | 5427EE          | BOEKEL |
| 10 | 175490 | 400384                                   | 6 | 6                                   | 0.5 | 4 | 0        | 0                   | Boekel | Peelstraat  | 10   | 5427EG          | BOEKEL |
| 11 | 175656 | 400384                                   | 6 | 6                                   | 0.5 | 4 | 25749    | 25749               | Boekel | Peelstraat  | 12   | 5427EG          | BOEKEL |
| 12 | 175769 | 400357                                   | 6 | 6                                   | 0.5 | 4 | 0        | 0                   | Boekel | Peelstraat  | 14   | 5427EG          | BOEKEL |
| 13 | 175897 | 400441                                   | 6 | 6                                   | 0.5 | 4 | 0        | 0                   | Boekel | Peelstraat  | 15   | 5427EG          | BOEKEL |
| 14 | 175794 | 400324                                   | 6 | 6                                   | 0.5 | 4 | 0        | 0                   | Boekel | Peelstraat  | 18   | 5427EG          | BOEKEL |
| 15 | 176017 | 400364                                   | 6 | 6                                   | 0.5 | 4 | 0        | 0                   | Boekel | Peelstraat  | 2224 | 5427EG          | BOEKEL |
| 16 | 175372 | 400364                                   | 6 | 6                                   | 0.5 | 4 | 0        | 0                   | Boekel | Peelstraat  | 4A   | 5427EG          | BOEKEL |
| 17 | 175347 | 400462                                   | 6 | 6                                   | 0.5 | 4 | 0        | 0                   | Boekel | Peelstraat  | 7    | 5427EG          | BOEKEL |
| 18 | 175203 | 400426                                   | 6 | 6                                   | 0.5 | 4 | 0        | 0                   | Boekel | Gemertseweg | 1    | 5427ET          | BOEKEL |
| 19 | 175097 | 400307                                   | 6 | 6                                   | 0.5 | 4 | 0        | 0                   | Boekel | Gemertseweg | 2    | 5427ET          | BOEKEL |
| 20 | 175215 | 400336                                   | 6 | 6                                   | 0.5 | 4 | 0        | 0                   | Boekel | Gemertseweg | 3    | 5427ET          | BOEKEL |
| 21 | 175076 | 399978                                   | 6 | 6                                   | 0.5 | 4 | 0        | 0                   | Boekel | Mutshoek    | 7    | 5427EV          | BOEKEL |
| 22 | 175584 | 401630                                   | 6 | 6                                   | 0.5 | 4 | 0        | 0                   | Boekel | Donkstraat  | 15   | 5427HA          | BOEKEL |
| 23 | 175655 | 401649                                   | 6 | 6                                   | 0.5 | 4 | 0        | 0                   | Boekel | Donkstraat  | 21   | 5427HA          | BOEKEL |
| 24 | 175700 | 401791                                   | 6 | 6                                   | 0.5 | 4 | 0        | 0                   | Boekel | Donkstraat  | 23   | 5427HA          | BOEKEL |
| 25 | 175639 | 402159                                   | 6 | 6                                   | 0.5 | 4 | 23508    | 23508               | Boekel | Zijp        | 1    | 5427HK          | BOEKEL |
| 26 | 175947 | 402162                                   | 6 | 6                                   | 0.5 | 4 | 0        | 0                   | Boekel | Zijp        | 1A   | 5427HK          | BOEKEL |
| 27 | 176089 | 402191                                   | 6 | 6                                   | 0.5 | 4 | 4600     | 4600                | Boekel | Zijp        | 1B   | 5427HK          | BOEKEL |
| 28 | 176230 | 402251                                   | 6 | 6                                   | 0.5 | 4 | 9200     | 9200                | Boekel | Zijp        | 3A   | 5427HK          | BOEKEL |

| 29 | 175507 | 403510 | 6 | 6 | 0.5 | 4 | 0     | 0     | Boekel | Rietven     | 1A | 5427LP | BOEKEL |
|----|--------|--------|---|---|-----|---|-------|-------|--------|-------------|----|--------|--------|
| 30 | 176227 | 402967 | 6 | 6 | 0.5 | 4 | 0     | 0     | Boekel | Waterdelweg | 1  | 5427LS | BOEKEL |
| 31 | 175518 | 402829 | 6 | 6 | 0.5 | 4 | 22348 | 22348 | Boekel | Waterdelweg | 1A | 5427LS | BOEKEL |
| 32 | 175740 | 402641 | 6 | 6 | 0.5 | 4 | 81330 | 81330 | Boekel | Waterdelweg | 2A | 5427LS | BOEKEL |
| 33 | 176223 | 402841 | 6 | 6 | 0.5 | 4 | 14030 | 14030 | Boekel | Waterdelweg | 4  | 5427LS | BOEKEL |
| 34 | 173792 | 401246 | 6 | 6 | 0.5 | 4 | 0     | 0     | Boekel | Erpseweg    | 15 | 5427PG | BOEKEL |
| 35 | 173007 | 401440 | 6 | 6 | 0.5 | 4 | 0     | 0     | Boekel | Erpseweg    | 22 | 5427PG | BOEKEL |
| 36 | 173380 | 401719 | 6 | 6 | 0.5 | 4 | 13133 | 13133 | Boekel | Het Goor    | 10 | 5427PH | BOEKEL |
| 37 | 172461 | 403454 | 6 | 6 | 0.5 | 4 | 49374 | 49374 | Boekel | Het Goor    | 12 | 5427PH | BOEKEL |
| 38 | 172374 | 403681 | 6 | 6 | 0.5 | 4 | 30687 | 30687 | Boekel | Het Goor    | 14 | 5427PH | BOEKEL |
| 39 | 173858 | 401439 | 6 | 6 | 0.5 | 4 | 5283  | 5283  | Boekel | Het Goor    | 2  | 5427PH | BOEKEL |
| 40 | 172656 | 402898 | 6 | 6 | 0.5 | 4 | 0     | 0     | Boekel | Het Goor    | 5  | 5427PH | BOEKEL |
| 41 | 172623 | 402934 | 6 | 6 | 0.5 | 4 | 43380 | 43380 | Boekel | Het Goor    | 5A | 5427PH | BOEKEL |
| 42 | 172436 | 403263 | 6 | 6 | 0.5 | 4 | 30474 | 30474 | Boekel | Het Goor    | 7  | 5427PH | BOEKEL |
| 43 | 172263 | 403538 | 6 | 6 | 0.5 | 4 | 0     | 0     | Boekel | Het Goor    | 9  | 5427PH | BOEKEL |
| 44 | 174837 | 400675 | 6 | 6 | 0.5 | 4 | 0     | 0     | Boekel | Zandhoek    | 1  | 5427PJ | BOEKEL |
| 45 | 174113 | 400935 | 6 | 6 | 0.5 | 4 | 0     | 0     | Boekel | Zandhoek    | 13 | 5427PJ | BOEKEL |
| 46 | 173986 | 401021 | 6 | 6 | 0.5 | 4 | 0     | 0     | Boekel | Zandhoek    | 17 | 5427PJ | BOEKEL |
| 47 | 173929 | 401073 | 6 | 6 | 0.5 | 4 | 0     | 0     | Boekel | Zandhoek    | 19 | 5427PJ | BOEKEL |
| 48 | 175003 | 400608 | 6 | 6 | 0.5 | 4 | 0     | 0     | Boekel | Zandhoek    | 1B | 5427PJ | BOEKEL |
| 49 | 174703 | 400704 | 6 | 6 | 0.5 | 4 | 18449 | 18449 | Boekel | Zandhoek    | 5  | 5427PJ | BOEKEL |
| 50 | 174632 | 400687 | 6 | 6 | 0.5 | 4 | 0     | 0     | Boekel | Zandhoek    | 7A | 5427PJ | BOEKEL |
| 51 | 174591 | 400759 | 6 | 6 | 0.5 | 4 | 0     | 0     | Boekel | Zandhoek    | 9  | 5427PJ | BOEKEL |
| 52 | 173741 | 400480 | 6 | 6 | 0.5 | 4 | 0     | 0     | Boekel | De Aa       | 11 | 5427PK | BOEKEL |
| 53 | 173086 | 401030 | 6 | 6 | 0.5 | 4 | 16225 | 16225 | Boekel | De Aa       | 2  | 5427PK | BOEKEL |
| 54 | 173058 | 400777 | 6 | 6 | 0.5 | 4 | 27774 | 27774 | Boekel | De Aa       | 3  | 5427PK | BOEKEL |
| 55 | 173210 | 400779 | 6 | 6 | 0.5 | 4 | 390   | 390   | Boekel | De Aa       | 5  | 5427PK | BOEKEL |
| 56 | 173456 | 400336 | 6 | 6 | 0.5 | 4 | 48010 | 48010 | Boekel | De Aa       | 5A | 5427PK | BOEKEL |
| 57 | 173640 | 400454 | 6 | 6 | 0.5 | 4 | 21403 | 21403 | Boekel | De Aa       | 9  | 5427PK | BOEKEL |
| 58 | 173952 | 400954 | 6 | 6 | 0.5 | 4 | 9312  | 9312  | Boekel | Kiesbeemd   | 3  | 5427PM | BOEKEL |
| 59 | 173839 | 400961 | 6 | 6 | 0.5 | 4 | 0     | 0     | Boekel | Kiesbeemd   | 5  | 5427PM | BOEKEL |
| 60 | 174151 | 402008 | 6 | 6 | 0.5 | 4 | 0     | 0     | Boekel | Schutboom   | 9  | 5427PP | BOEKEL |

| 61 | 174295 | 401906 | 6 | 6 | 0.5 | 4 | 0     | 0     | Boekel | Tuinstraat  | 20  | 5427PR | BOEKEL |
|----|--------|--------|---|---|-----|---|-------|-------|--------|-------------|-----|--------|--------|
| 62 | 174249 | 401949 | 6 | 6 | 0.5 | 4 | 0     | 0     | Boekel | Tuinstraat  | 24  | 5427PR | BOEKEL |
| 63 | 174304 | 402013 | 6 | 6 | 0.5 | 4 | 0     | 0     | Boekel | Tuinstraat  | 25  | 5427PR | BOEKEL |
| 64 | 174128 | 402518 | 6 | 6 | 0.5 | 4 | 6992  | 6992  | Boekel | Neerbroek   | 11  | 5427PS | BOEKEL |
| 65 | 174252 | 402502 | 6 | 6 | 0.5 | 4 | 0     | 0     | Boekel | Neerbroek   | 17  | 5427PS | BOEKEL |
| 66 | 174121 | 402575 | 6 | 6 | 0.5 | 4 | 0     | 0     | Boekel | Neerbroek   | 19  | 5427PS | BOEKEL |
| 67 | 174213 | 402070 | 6 | 6 | 0.5 | 4 | 0     | 0     | Boekel | Neerbroek   | 2   | 5427PS | BOEKEL |
| 68 | 174307 | 402649 | 6 | 6 | 0.5 | 4 | 15134 | 15134 | Boekel | Neerbroek   | 20  | 5427PS | BOEKEL |
| 69 | 174120 | 403002 | 6 | 6 | 0.5 | 4 | 13    | 13    | Boekel | Neerbroek   | 29  | 5427PS | BOEKEL |
| 70 | 174050 | 402358 | 6 | 6 | 0.5 | 4 | 5554  | 5554  | Boekel | Neerbroek   | 3   | 5427PS | BOEKEL |
| 71 | 174131 | 402396 | 6 | 6 | 0.5 | 4 | 0     | 0     | Boekel | Neerbroek   | 5   | 5427PS | BOEKEL |
| 72 | 174214 | 402281 | 6 | 6 | 0.5 | 4 | 0     | 0     | Boekel | Neerbroek   | 6   | 5427PS | BOEKEL |
| 73 | 174216 | 402383 | 6 | 6 | 0.5 | 4 | 0     | 0     | Boekel | Neerbroek   | 8   | 5427PS | BOEKEL |
| 74 | 173964 | 402085 | 6 | 6 | 0.5 | 4 | 0     | 0     | Boekel | Lage Raam   | 4   | 5427PT | BOEKEL |
| 75 | 173885 | 402091 | 6 | 6 | 0.5 | 4 | 924   | 924   | Boekel | Lage Raam   | 6   | 5427PT | BOEKEL |
| 76 | 173613 | 402050 | 6 | 6 | 0.5 | 4 | 26400 | 26400 | Boekel | Lage Raam   | 8   | 5427PT | BOEKEL |
| 77 | 174668 | 402762 | 6 | 6 | 0.5 | 4 | 0     | 0     | Boekel | Molenstraat | 14  | 5427PV | BOEKEL |
| 78 | 174734 | 402475 | 6 | 6 | 0.5 | 4 | 0     | 0     | Boekel | Molenstraat | 2   | 5427PV | BOEKEL |
| 79 | 174733 | 402526 | 6 | 6 | 0.5 | 4 | 0     | 0     | Boekel | Molenstraat | 4   | 5427PV | BOEKEL |
| 80 | 174582 | 403066 | 6 | 6 | 0.5 | 4 | 0     | 0     | Boekel | Gewandhuis  | 1   | 5427PW | BOEKEL |
| 81 | 174937 | 403132 | 6 | 6 | 0.5 | 4 | 18151 | 18151 | Boekel | Gewandhuis  | 11  | 5427PW | BOEKEL |
| 82 | 175071 | 403153 | 6 | 6 | 0.5 | 4 | 36462 | 36462 | Boekel | Gewandhuis  | 13  | 5427PW | BOEKEL |
| 83 | 175145 | 403064 | 6 | 6 | 0.5 | 4 | 0     | 0     | Boekel | Gewandhuis  | 14  | 5427PW | BOEKEL |
| 84 | 174821 | 403101 | 6 | 6 | 0.5 | 4 | 23    | 23    | Boekel | Gewandhuis  | 7   | 5427PW | BOEKEL |
| 85 | 174281 | 403427 | 6 | 6 | 0.5 | 4 | 12254 | 12254 | Boekel | Volkelseweg | 19  | 5427RA | BOEKEL |
| 86 | 174352 | 403487 | 6 | 6 | 0.5 | 4 | 0     | 0     | Boekel | Volkelseweg | 21  | 5427RA | BOEKEL |
| 87 | 174347 | 403476 | 6 | 6 | 0.5 | 4 | 0     | 0     | Boekel | Volkelseweg | 21A | 5427RA | BOEKEL |
| 88 | 174483 | 403521 | 6 | 6 | 0.5 | 4 | 6557  | 6557  | Boekel | Volkelseweg | 24A | 5427RB | BOEKEL |
| 89 | 174351 | 403803 | 6 | 6 | 0.5 | 4 | 49055 | 49055 | Boekel | Volkelseweg | 30  | 5427RB | BOEKEL |
| 90 | 173799 | 403573 | 6 | 6 | 0.5 | 4 | 0     | 0     | Boekel | Elzen       | 10  | 5427RC | BOEKEL |
| 91 | 173607 | 403694 | 6 | 6 | 0.5 | 4 | 30157 | 30157 | Boekel | Elzen       | 10A | 5427RC | BOEKEL |
| 92 | 174181 | 403230 | 6 | 6 | 0.5 | 4 | 0     | 0     | Boekel | Elzen       | 11  | 5427RC | BOEKEL |

| 93  | 173659 | 403440 | 6 | 6 | 0.5 | 4 | 0      | 0      | Boekel | Elzen        | 12  | 5427RC | BOEKEL |
|-----|--------|--------|---|---|-----|---|--------|--------|--------|--------------|-----|--------|--------|
| 94  | 173764 | 403472 | 6 | 6 | 0.5 | 4 | 0      | 0      | Boekel | Elzen        | 14  | 5427RC | BOEKEL |
| 95  | 173955 | 403495 | 6 | 6 | 0.5 | 4 | 0      | 0      | Boekel | Elzen        | 16  | 5427RC | BOEKEL |
| 96  | 174024 | 403330 | 6 | 6 | 0.5 | 4 | 0      | 0      | Boekel | Elzen        | 18  | 5427RC | BOEKEL |
| 97  | 173989 | 403254 | 6 | 6 | 0.5 | 4 | 0      | 0      | Boekel | Elzen        | 20  | 5427RC | BOEKEL |
| 98  | 174036 | 403207 | 6 | 6 | 0.5 | 4 | 0      | 0      | Boekel | Elzen        | 22  | 5427RC | BOEKEL |
| 99  | 174151 | 403566 | 6 | 6 | 0.5 | 4 | 0      | 0      | Boekel | Elzen        | 3   | 5427RC | BOEKEL |
| 100 | 173952 | 403608 | 6 | 6 | 0.5 | 4 | 31996  | 31996  | Boekel | Elzen        | 6   | 5427RC | BOEKEL |
| 101 | 173791 | 403661 | 6 | 6 | 0.5 | 4 | 0      | 0      | Boekel | Elzen        | 8A  | 5427RC | BOEKEL |
| 102 | 173803 | 403342 | 6 | 6 | 0.5 | 4 | 78     | 78     | Boekel | Molenbrand   | 7   | 5427RD | BOEKEL |
| 103 | 173851 | 403211 | 6 | 6 | 0.5 | 4 | 137344 | 137344 | Boekel | Molenbrand   | 9   | 5427RD | BOEKEL |
| 104 | 174309 | 403095 | 6 | 6 | 0.5 | 4 | 40540  | 40540  | Boekel | Molenakker   | 3   | 5427RE | BOEKEL |
| 105 | 174329 | 403197 | 6 | 6 | 0.5 | 4 | 23791  | 23791  | Boekel | Molenakker   | 4   | 5427RE | BOEKEL |
| 106 | 174117 | 403064 | 6 | 6 | 0.5 | 4 | 217974 | 217974 | Boekel | Molenakker   | 5   | 5427RE | BOEKEL |
| 107 | 175075 | 403208 | 6 | 6 | 0.5 | 4 | 0      | 0      | Boekel | Bovenstehuis | 17  | 5427RL | BOEKEL |
| 108 | 175041 | 403435 | 6 | 6 | 0.5 | 4 | 3204   | 3204   | Boekel | Bovenstehuis | 19  | 5427RL | BOEKEL |
| 109 | 174994 | 403493 | 6 | 6 | 0.5 | 4 | 22320  | 22320  | Boekel | Bovenstehuis | 21  | 5427RL | BOEKEL |
| 110 | 175244 | 402851 | 6 | 6 | 0.5 | 4 | 0      | 0      | Boekel | Bovenstehuis | 7A  | 5427RL | BOEKEL |
| 111 | 175234 | 402907 | 6 | 6 | 0.5 | 4 | 0      | 0      | Boekel | Bovenstehuis | 9   | 5427RL | BOEKEL |
| 112 | 175348 | 402862 | 6 | 6 | 0.5 | 4 | 0      | 0      | Boekel | Bovenstehuis | 12  | 5427RM | BOEKEL |
| 113 | 175403 | 402697 | 6 | 6 | 0.5 | 4 | 0      | 0      | Boekel | Bovenstehuis | 2   | 5427RM | BOEKEL |
| 114 | 175291 | 403085 | 6 | 6 | 0.5 | 4 | 26917  | 26917  | Boekel | Bovenstehuis | 24  | 5427RM | BOEKEL |
| 115 | 175271 | 403116 | 6 | 6 | 0.5 | 4 | 117    | 117    | Boekel | Bovenstehuis | 26  | 5427RM | BOEKEL |
| 116 | 175223 | 403150 | 6 | 6 | 0.5 | 4 | 0      | 0      | Boekel | Bovenstehuis | 28  | 5427RM | BOEKEL |
| 117 | 175445 | 402607 | 6 | 6 | 0.5 | 4 | 21443  | 21443  | Boekel | Bovenstehuis | 2A  | 5427RM | BOEKEL |
| 118 | 175237 | 403197 | 6 | 6 | 0.5 | 4 | 16317  | 16317  | Boekel | Bovenstehuis | 30  | 5427RM | BOEKEL |
| 119 | 175158 | 403467 | 6 | 6 | 0.5 | 4 | 0      | 0      | Boekel | Bovenstehuis | 34  | 5427RM | BOEKEL |
| 120 | 175423 | 402710 | 6 | 6 | 0.5 | 4 | 13599  | 13599  | Boekel | Bovenstehuis | 4   | 5427RM | BOEKEL |
| 121 | 175401 | 402787 | 6 | 6 | 0.5 | 4 | 0      | 0      | Boekel | Bovenstehuis | 6   | 5427RM | BOEKEL |
| 122 | 175315 | 402316 | 6 | 6 | 0.5 | 4 | 9903   | 9903   | Boekel | Burgt        | 10A | 5427RN | BOEKEL |
| 123 | 175186 | 402452 | 6 | 6 | 0.5 | 4 | 0      | 0      | Boekel | Burgt        | 15  | 5427RN | BOEKEL |
| 124 | 175303 | 402451 | 6 | 6 | 0.5 | 4 | 0      | 0      | Boekel | Burgt        | 17  | 5427RN | BOEKEL |

| 125 | 175303 | 402104 | 6 | 6 | 0.5 | 4 | 0     | 0     | Boekel      | Burgt       | 6  | 5427RN | BOEKEL |
|-----|--------|--------|---|---|-----|---|-------|-------|-------------|-------------|----|--------|--------|
| 126 | 175115 | 402333 | 6 | 6 | 0.5 | 4 | 0     | 0     | Boekel      | Burgt       | 9  | 5427RN | BOEKEL |
| 127 | 172671 | 401355 | 6 | 6 | 0.5 | 4 | 17774 | 17774 | Meierijstad | Veluwe      | 1  | 5469SX | ERP    |
| 128 | 172638 | 401052 | 6 | 6 | 0.5 | 4 | 0     | 0     | Meierijstad | Veluwe      | 15 | 5469SX | ERP    |
| 129 | 172801 | 400714 | 6 | 6 | 0.5 | 4 | 0     | 0     | Meierijstad | Veluwe      | 16 | 5469SX | ERP    |
| 130 | 172843 | 400653 | 6 | 6 | 0.5 | 4 | 0     | 0     | Meierijstad | Veluwe      | 18 | 5469SX | ERP    |
| 131 | 172902 | 401083 | 6 | 6 | 0.5 | 4 | 0     | 0     | Meierijstad | Veluwe      | 7  | 5469SX | ERP    |
| 132 | 172553 | 401075 | 6 | 6 | 0.5 | 4 | 0     | 0     | Meierijstad | Veluwe      | 8  | 5469SX | ERP    |
| 133 | 172744 | 401544 | 6 | 6 | 0.5 | 4 | 69890 | 69890 | Meierijstad | Boekelseweg | 23 | 5469SZ | ERP    |

### Receptorenbestand

| Identifier | X-coordinaat | Y-coordinaat | Geurnorm (ouE/m³) | Punt                                   |
|------------|--------------|--------------|-------------------|----------------------------------------|
| 1          | 174208       | 401890       | 10,0              | Schutboom 12<br>Boekel –<br>hoekpunt 1 |
| 2          | 174270       | 401910       | 10,0              | Schutboom 12<br>Boekel –<br>hoekpunt 2 |

| 3 | 174224 | 401847 | 10,0 | Schutboom 12<br>Boekel –<br>hoekpunt 3 |
|---|--------|--------|------|----------------------------------------|
| 4 | 174289 | 401870 | 10,0 | Schutboom 12<br>Boekel –<br>hoekpunt 4 |

### Resultaten

| Identifier | X-coordinaat | Y-coordinaat | Geurnorm (ouE/m³) | Punt                                   | Achtergrondbelasting (ouE/m³) |
|------------|--------------|--------------|-------------------|----------------------------------------|-------------------------------|
| 1          | 174208       | 401890       | 10,0              | Schutboom 12<br>Boekel –<br>hoekpunt 1 | 4,720                         |
| 2          | 174270       | 401910       | 10,0              | Schutboom 12<br>Boekel –<br>hoekpunt 2 | 4,709                         |
| 3          | 174224       | 401847       | 10,0              | Schutboom 12<br>Boekel –<br>hoekpunt 3 | 4,540                         |
| 4          | 174289       | 401870       | 10,0              | Schutboom 12<br>Boekel –<br>hoekpunt 4 | 4,545                         |