xml version\="1\.0" encoding\="UTF\-8"?

Burgemeester Jhr Quarles van Uffordlaan: TOELICHTING

direct naar inhoud van TOELICHTING

Burgemeester Jhr Quarles van Uffordlaan

=======================================

TOELICHTING

-----------

| Plan: | Burgemeester Jhr Quarles van Uffordlaan |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0200\.bp1436\-vas1 |

* TOELICHTING

* REGELS

* BIJLAGEN BIJ DE REGELS

* BIJLAGEN BIJ DE TOELICHTING

* Vaststellingsbesluit, Zienswijzennota en Ambtshalve wijzigingen

* Begin

* Vorige

* Volgende

* Omhoog

TOELICHTING

-----------

* 1 INLEIDING

+ 1\.1 Aanleiding

+ 1\.2 Ligging en begrenzing

+ 1\.3 Geldend bestemmingsplan

+ 1\.4 Werkwijze en opzet van de toelichting

* 2 BELEIDSKADER

+ 2\.1 Nationale Omgevingsvisie (NOVI)

+ 2\.2 Besluit ruimtelijke ordening \- Ladder voor duurzame verstedelijking

+ 2\.3 Omgevingsvisie Gaaf Gelderland

+ 2\.4 Omgevingsverordening Gelderland

+ 2\.5 Woonagenda Cleantech Regio 2018

+ 2\.6 Structuurvisie Apeldoorn biedt ruimte

+ 2\.7 Groenbeleid

+ 2\.8 Woonagenda Apeldoorn 2018\-2021

+ 2\.9 Afwegingskader woningbouw 2018 \- 2027

+ 2\.10 Uitvoeringsagenda Kantorenmarkt Apeldoorn

+ 2\.11 Verkeer en parkeren

+ 2\.12 Waterbeleid

+ 2\.13 Nota Apeldoorns Karakter!

+ 2\.14 Welstandsbeleid

+ 2\.15 Beperking realisatieduur woningbouw private partijen

* 3 BESTAANDE SITUATIE PLANGEBIED EN OMGEVING

+ 3\.1 Historie

+ 3\.2 Ruimtelijke en functionele structuur

+ 3\.3 Verkeer en vervoer

+ 3\.4 Kabels en leidingen

* 4 RUIMTELIJKE EN FUNCTIONELE OPZET

+ 4\.1 Stedenbouwkundige indeling

+ 4\.2 Bebouwing

+ 4\.3 Verkeersontsluiting en parkeren

+ 4\.4 Duurzaam bouwen

* 5 UITVOERBAARHEID

+ 5\.1 Milieuaspecten

+ 5\.2 Waterhuishouding

+ 5\.3 Natuurwaarden

+ 5\.4 Duurzame verstedelijking

+ 5\.5 Archeologie

+ 5\.6 Cultuurhistorie

+ 5\.7 Financieel\-economische uitvoerbaarheid

* 6 JURIDISCHE PLANOPZET

+ 6\.1 Inleiding

+ 6\.2 Karakter bestemmingsplan

+ 6\.3 Bestemmingen

+ 6\.4 Algemene regels en overgangs\- en slotregels

* 7 INSPRAAK EN OVERLEG

+ 7\.1 Vooroverleg

+ 7\.2 Inspraak

behorende bij het bestemmingsplan Burgemeester Jhr Quarles van Uffordlaan

### 1 INLEIDING

#### 1\.1 Aanleiding

Aan de Burg. Jhr. Quarles van Uffordlaan is al geruime tijd een braakliggende strook grond gelegen. Hiervoor is eerder al een invulling gezocht in de vorm van een kantoorbestemming aan de noordzijde en een 'strip' met een gemengde bestemming voor kantoren, lichte bedrijvigheid (categorie 1\) een (deels) bedrijfswoningen op een (grotendeels ondergrondse) parkeergarage. Naast de ontwikkeling van deze strip werd ook voorzien in een herontwikkeling van de locaties links en rechts van de Burg. Jhr. QvU waar deze op de Deventerstraat uitkomt tot kantoren. Vanwege een te geringe belangstelling voor de mogelijke en gedachte invulling, en dan met name de geringere behoefte aan kantoren, is de daadwerkelijke invulling van de Burg. Jhr. Quarles van Uffordlaan echter vertraagd. Daarom is gezocht naar een invulling van de strook met een combinatie van woningbouw en een bescheidener kantoorprogramma. Dit heeft geresulteerd in een plan voor een strook met woningen met op de kop aan de Deventerstraat een kantoor.

Hierin is recent een eerste stap gezet met de beoogde realisatie van een kantoorkavel op de hoek van de Burg. Jhr. Quarles van Uffordlaan en de Deventerstraat. Voor deze kavel is recent een omgevingsvergunning verleend (middels afwijking van het bestemmingsplan ex artikel 4 lid 1 van bijlage II bij het Besluit omgevingsrecht). Deze kavel/vergunning is nog niet dienovereenkomstig in een bestemmingsplan geÃ¯mplementeerd. Daarnaast is het wenselijk om nu ook voor de te realiseren woningen een passend planologisch kader te bieden. Het huidige planologische kader (bestemmingsplan) voorziet hier namelijk niet in, reden waarom het nu voorliggende bestemmingsplan is opgesteld. Daarbij zal tevens worden voorzien in de implementatie van een kader voor het vergunde kantoorpand op de hoek van de Burg. Jhr. Quarles van Uffordlaan en de Deventerstraat.

Verder wordt de bestemming van de bestaande woningen Deventerstraat 90, 98 100 en 102 afgestemd op de bestaande situatie. In het vigerende bestemmingsplan was op deze locaties voorzien in een nieuwe invulling middels een kantoorbestemming. Deze ambitie is inmiddels vervallen. Het bestaande gebruik als woning zal worden voortgezet. Daarom is het gewenst om voor deze woningen te voorzien in een woonbestemming. Daarnaast wordt aan de zuidzijde van perceel Deventerstraat 90 de kantoorbestemming omgevormd naar een verkeersbestemming. Dit ten behoeve van parkeergelegenheid. Verder is er een nieuwe woning beoogd op het achterste deel van perceel Deventerstraat 98\. Deze woning zal het bebouwingsbeeld langs de Burg. Jhr. Quarles van Uffordlaan afronden als overgang naar de bebouwing aan de Deventerstraat.

#### 1\.2 Ligging en begrenzing

De planlocatie voor de zes nieuw te bouwen woningen langs het Kanaalpad is gelegen tussen het Kanaalpad en de Quarles van Uffordlaan. Dit betreft een onbebouwde strook grond gelegen ten oosten van de binnenstad, op relatief korte afstand van het centrum en nabij een van de belangrijkere uitvalswegen van de stad, de Deventerstraat.

Op onderstaande afbeeldingen wordt de situering verduidelijkt.

Onderstaand is de strook voor de beoogde zes half vrijstaande woningen langs het Kanaalpad, met aan de kop het beoogde kantoorgebouw, weergegeven:

![afbeelding "i_NL.IMRO.0200.bp1436-vas1_0001.png"](i_NL.IMRO.0200.bp1436-vas1_0001.png)

De locatie van de nieuw te bouwen woning aan de andere zijde van de Burg. Jhr. Quarles van Uffordlaan, en de percelen Deventerstraat 98, 100 en 102 wordt onderstaand weergegeven:

![afbeelding "i_NL.IMRO.0200.bp1436-vas1_0002.png"](i_NL.IMRO.0200.bp1436-vas1_0002.png)

De locatie Deventerstraat 90 tenslotte wordt onderstaand weergegeven:

![afbeelding "i_NL.IMRO.0200.bp1436-vas1_0003.png"](i_NL.IMRO.0200.bp1436-vas1_0003.png)

Onderstaand wordt de ligging van de locatie in de stad verduidelijkt:

![afbeelding "i_NL.IMRO.0200.bp1436-vas1_0004.png"](i_NL.IMRO.0200.bp1436-vas1_0004.png)

![afbeelding "i_NL.IMRO.0200.bp1436-vas1_0005.png"](i_NL.IMRO.0200.bp1436-vas1_0005.png)

#### 1\.3 Geldend bestemmingsplan

De beoogde percelen zijn thans geregeld in het bestemmingsplan Stadsdeel Noord\-Oost:

Â ![afbeelding "i_NL.IMRO.0200.bp1436-vas1_0006.png"](i_NL.IMRO.0200.bp1436-vas1_0006.png)

*Uitsnede vigerend bestemmingsplan Stadsdeel Noord\-Oost*

De gronden ter plaatse van de zes beoogde woningen langs het Kanaalpad zijn bestemd als 'gemengd\-2', met de aanduidingen 'bedrijfswoning' en 'parkeergarage'. Verder is sprake van de dubbelbestemming 'Waarde\-Archelogie'. Er is langs het Kanaalpad een mix toegestaan van kantoren, inpandige bedrijfswoningen, lichte bedrijfsactiviteiten en een (grotendeels ondergrondse) parkeergarage. De maximale vigerende bouwhoogte bedraagt 8 m. Op de hoek Burg. Jhr. Quarles van Uffordlaan \- Deventerstraat is sprake van een kantoorbestemming. Vanwege een geringe overschrijding van het bouwvlak aldaar, is hiervoor recent middels afwijking van het vigerende bestemmingsplan een omgevingsvergunning verleend.

De bestaande woningen zijn bestemd als 'Kantoor' en ook hier is sprake van de dubbelbestemming 'Waarde\-Archeologie'.

De afwijking ten opzichte van het vigerende bestemmingsplan is veschillend. Voor wat betreft de zes te bouwen woingen wordt in functioneel opzicht voorzien in een geheel andere invulling, namelijk woningen in plaats van een bedrijfsmatige invulling (kantoren, lichte bedrijvigheid en inpandige bedrijfswoningen, met ondergrondse parkeervoorzieningen). Voor wat betreft het kantoorpand op de hoek is slechts sprake van een geringe afwijking van het oorspronkelijk aangegeven bouwvlak. Functioneel wordt daar voorzien in dezelfde invulling als voorheen gedacht. Voor wat betreft de bestaande panden Deventerstraat 90, 98, 100 en 102 vervalt de kantoorbestemming. Nieuw ten opzichte van het bestaande gebruik aldaar zijn de beoogde parkeerkoffer achter Deventertsraat 90 en de beoogde woning achter Deventerstraat 98\.

#### 1\.4 Werkwijze en opzet van de toelichting

Een bestemmingsplan is een gemeentelijk instrument om de ruimtelijke ordening van een gebied te regelen. In een bestemmingsplan wordt vastgelegd wat de bestemming van een stuk grond is. Per bestemming is in het bestemmingsplan bepaald waarvoor en hoe de gronden gebruikt mogen worden en wat er op gebouwd mag worden.

Het bestaat formeel uit twee delen: regels en verbeelding, en gaat vergezeld van een toelichting:

* de **regels**; hierin wordt per bestemming een omschrijving gegeven van de toegestane functies van de gronden en de zich daarop bevindende opstallen. Per bestemming wordt ook aangeven waar wel of niet mag worden gebouwd met eventueel bijbehorende maximale bouwmaten.

* de **verbeelding**; op de verbeelding worden de verschillende bestemmingen van de gronden aangegeven;

* de **toelichting**; hierin worden de overwegingen gegeven die hebben geleid tot het geven van een bepaalde bestemming aan een stuk grond evenals een uitleg van de gebruikte bestemmingen.

* Wat er in de regels en op de verbeelding van een bestemmingsplan staat is voor iedereen juridisch bindend, dus voor burgers, bedrijven, instellingen en ook voor overheden.

De toelichting is als volgt opgebouwd:

* een samenvatting van het relevante beleid en de regelgeving (hoofdstuk 2);

* een beschrijving van het plangebied als geheel (hoofdstuk 3)

* een beschrijving van de gewenste situatie (hoofdstuk 4)

* een beschrijving van de planologische aspecten zoals milieu, water, natuur, archeologie, en cultuurhistorie verkeer en parkeren (hoofdstuk 5);

* een onderbouwing van de juridische planopzet met een beschrijving van de bestemmingen en aanduidingen (hoofdstuk 6);

* inzicht in de maatschappelijke uitvoerbaarheid van het bestemmingsplan (hoofdstuk 7).

### 2 BELEIDSKADER

#### 2\.1 Nationale Omgevingsvisie (NOVI)

Op 11 september 2020 is de Nationale Omgevingsvisie vastgesteld. Deze Omgevingsvisie vervangt de structuurvisie Infrastructuur en Ruimte uit 2012\. Met de Nationale Omgevingsvisie (NOVI) geeft het Rijk een langetermijnvisie op de toekomst en de ontwikkeling van de leefomgeving voor Nederland in 2050\. De NOVI komt voort uit de Omgevingswet, die naar verwachting in 2022 in werking treedt. Uitgangspunt in de nieuwe aanpak is dat ingrepen in de leefomgeving niet los van elkaar plaatsvinden, maar in samenhang.

Het Rijk wil sturen en richting geven op vier prioriteiten:

1\. Ruimte voor klimaatadaptatie en energietransitie

2\. Een duurzaam en (circulair) economisch groeipotentieel

3\. Sterke en gezonde steden en regio's

4\. Toekomstbestendige ontwikkeling van het landelijk gebied

Prioriteit 1 gaat over de ambitie van Nederland om in 2050 klimaatbestendig en waterrobuust te zijn. Dit vraagt om maatregelen in de leefomgeving, bijvoorbeeld voldoende groen en ruimte voor wateropslag in onze steden. Daarnaast gaat het ook over de ambitie van Nederland om in 2050 een duurzame energievoorziening te hebben. Dit vraagt ruimte, onder meer voor windmolens en zonnepanelen en de bijbehorende energie infrastructuur voor opslag en transport van duurzame energie.

Bij prioriteit 2 wordt aangegeven dat de ambitie voor de lange termijn is: het duurzaam en circulair maken van de economie en energievoorziening en het versterken van de kwaliteit van de leefomgeving. Er wordt ingezet op een aantrekkelijke, gezonde en veilige omgeving en een goed vestigingsklimaat, inclusief een goede bereikbaarheid en duurzame mobiliteit. Locaties van nieuwe kantoren, bedrijventerreinen, grootschalige logistieke functies en datacentra moeten passen bij het verkeers\- en vervoersnetwerk, goed afgestemd zijn op de vraag van bedrijven Ã©n de economische vitaliteit en de kwaliteit en aantrekkelijkheid van stad en land versterken. Er wordt daarbij ingezet op actieve clustering van (grootschalige) logistieke functies op logistieke knooppunten langs (inter)nationale corridors. Nieuwvestiging van toerisme vindt bij voorkeur plaats buiten de huidige toplocaties en in de nabijheid van OV of bestaande aansluitingen op het hoofdwegennet.

Bij prioriteit 3 word beschreven dat er wordt ingezet op het bouwen aan sterke, aantrekkelijke en gezonde steden. De ambitie is om een goed bereikbaar netwerk van steden en regio's te realiseren door te werken aan de verdere ontwikkeling van het Stedelijk Netwerk Nederland. De grote actuele woningbehoefte vraagt tegelijkertijd om oplossingen op korte termijn. Hieraan wordt een stevige impuls gegeven. De ontwikkeling vindt plaats in lijn met de ambities van de integrale verstedelijkingsstrategie, zo veel mogelijk in bestaand stedelijk gebied, klimaatbestendig en natuurinclusief. Grote open ruimten tussen de steden houden hun groene karakter. Het aanbod en de kwaliteit van het groen in de stad worden versterkt en de aansluiting op het groene gebied buiten de stad wordt verbeterd.

*Toetsing aan het beleid*

Deze wijziging van het bestemmingsplan maakt het mogelijk om zeven woningen te realiseren. Daarnaast wordt de reeds vergunde realisatie van een kantoorgebouw geÃ¯mplementeerd. Hiermee wordt ingespeeld op de grote actuele woningbehoefte Dit draagt ook bij aan de invulling van de ambities van de integrale verstedelijkingsstrategie. Daarmee past het plan binnen de Nationale Omgevingsvisie en levert het een bijdrage aan de daarin geformuleerde doelstellingen.

#### 2\.2 Besluit ruimtelijke ordening \- Ladder voor duurzame verstedelijking

Artikel 3\.1\.6, lid 2 van het Besluit ruimtelijke ordening (Bro), zoals die geldt vanaf 1 juli 2017, bevat de verplichting om in de toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving te geven van de behoefte aan die ontwikkeling. Daarnaast, indien het bestemmingsplan die ontwikkeling mogelijk maakt buiten het bestaand stedelijk gebied, dient een motivering te worden gegeven waarom niet binnen het bestaand stedelijk gebied in die behoefte kan worden voorzien.

In artikel 1\.1\.1 van het Bro is omschreven wat verstaan moet worden onder een stedelijke ontwikkeling. Namelijk een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen. Volgens de Handreiking Ladder voor duurzame verstedelijking van het Ministerie van Infrastructuur en Milieu (IenM) vallen onder het begrip 'andere stedelijke voorzieningen' onder meer accommodaties voor onderwijs, zorg, cultuur, bestuur en indoor sport en leisure. Bovendien zijn er inmiddels meerdere uitspraken van de Afdeling bestuursrechtspraak Raad van State, waarin het begrip stedelijke ontwikkeling verder is verduidelijkt.

Of bij een bovengenoemde voorziening sprake is van een stedelijke ontwikkeling, hangt af van de omvang en de gebruiksmogelijkheden. In de uitspraak van 25 maart 2015; ECLI:NL:RVS:2015:953 is bepaald dat woningbouwplannen met een omvang vanaf 12 woningen als stedelijke ontwikkeling kunnen worden gezien, terwijl in de uitspraak van de Afdeling van 16 september 2015:ECLI:NBL:RVS:2015:2921 een plan van 11 woningen niet als stedelijke ontwikkeling werd gezien vanwege de beperkte omvang.

*Toetsing aan het beleid*

Het plan voorziet in de nieuwbouw van een zeven woningen. De aard en omvang van de voorgenomen ontwikkeling is beperkt, zeker bezien in de stedelijke context van de omgeving. Voor het kantoorgebouw geldt, dat dit in het vigerende plan al als zodanig is bestemd, aan de orde is slechts een geringe overschrijding van het oorspronkelijke bouwvlak. Ook is het kantoorgebouw al vergund en ziet het bestemmingsplan feitelijk op het actualiseren en implementeren van de juiste juridisch\-planologische kaders daarvoor. Derhalve is de ladder van duurzame verstedelijking niet van toepassing.

#### 2\.3 Omgevingsvisie Gaaf Gelderland

Op 19 december 2018 hebben provinciale staten de Omgevingsvisie Gaaf Gelderland vastgesteld. De Omgevingsvisie gaat over 'Gaaf Gelderland'. 'Gaaf' is een woord met twee betekenissen. 'Gaaf' betekent 'mooi' en gaat over wat â historisch en landschappelijk gezien \- heel en mooi en ongeschonden is. Het beschermen waard. Maar 'Gaaf' verwijst ook naar dat wat 'cool' en nieuw en vernieuwend is; aantrekkelijk voor nieuwe generaties. Het ontwikkelen waard. Beide kanten zijn van toepassing op Gelderland en onlosmakelijk verbonden met de Gelderlanders. Beide aspecten zijn dan ook opgenomen in de Gelderse Omgevingsvisie.

Een gezond, veilig, schoon en welvarend Gelderland staat daarbij centraal.

Gezond en veilig is een gezonde leefomgeving, schone en frisse lucht, een schoon milieu, een niet vervuilde bodem, voldoende schoon en veilig (drink)water, bescherming van onze flora en fauna. Dat is voorbereid zijn op klimaatverandering, zoals hitte, droogte, bosbranden en overstromingen. En dat is aandacht hebben voor verkeersveiligheid en veilige bedrijvigheid.

Schoon en welvarend is een dynamisch, duurzaam en aantrekkelijk woon\-, werk\- en ondernemersklimaat, goed bereikbaar en met een goed functionerende arbeidsmarkt en dito kennis\- en onderwijsinstellingen. Maar dat is ook: het tegengaan van schadelijke uitstoot, afval en uitputting van grondstoffen. En: het investeren in nieuwe, alternatieve vormen van energie.

De visie geeft zeven ambities voor een duurzaam, verbonden en economisch krachtig Gelderland, onder andere op het terrein van economisch vestigingsklimaat en het woon\- en leefklimaat. Met vier spelregels of Doe\-principes' â DOEN, LATEN, ZELF en SAMEN â geeft de provincie hier werking aan. Tezamen vormen zij het kader waarbinnen de provincie werkt en afwegingen maakt.

![afbeelding "i_NL.IMRO.0200.bp1436-vas1_0007.png"](i_NL.IMRO.0200.bp1436-vas1_0007.png)

ambitie energietransitie

Gestreefd wordt naar een versnelde energietransitie, gericht op forse vergroting van het aandeel duurzame energie en passend bij de Gelderse kwaliteiten.

woon\- en leefklimaat

Gestreefd wordt naar een duurzaam en divers woon\- en leefklimaat, dat steeds weet te anticiperen op ontwikkelingen. Ambities vanuit dit streven zijn: Gelderland heeft een aanbod aan woningtypen en woonmilieus passend bij de diversiteit aan woningvraag; voor ieder een passende, duurzame woning. De bestaande bebouwde omgeving wordt optimaal benut met voldoende ruimte voor klimaatadaptieve maatregelen. Alle nieuwbouw wordt aardgasloos aangelegd en zoveel mogelijk circulair gebouwd. De provincie gaat, zo stelt de visie, in gesprek met de Gelderse regio's en maken regionale afspraken over een goede balans tussen de vraag en het aanbod van woningen. Het omvormen van bestaande en leegstaande bebouwing heeft de voorkeur voor de aanleg van nieuwe woonlocaties.

*Toetsing aan het beleid*

Het voorliggende plan zal worden gerealiseerd overeenkomstig de meest recente vereisten ten aanzien van energie (BENG) en duurzaamheid. Er zal aardgasloos worden gebouwd. Het plan voorziet in de invulling van een braakliggende strook temidden van een vrij recent ontwikkeld gebied (inbreiding binnen de bestaande stedelijke structuur), Bestaande bebouwing is hier niet aan de orde, wel is sprake van de bouw binnen een bestaande locatie. Hiermee past het plan dan ook binnen de ambities zoals geformuleerd in de provinciale Omgevingsvisie.

#### 2\.4 Omgevingsverordening Gelderland

Op grond van artikel 4\.1 van de Wet ruimtelijke ordening kunnen, indien provinciale belangen dat met het oog op een goede ruimtelijke ordening noodzakelijk maken, bij of krachtens provinciale verordening regels worden gesteld omtrent de inhoud van bestemmingsplannen en omtrent de daarbij behorende toelichting.

Provinciale staten van Gelderland hebben van deze bevoegdheid gebruik gemaakt door op 24 september 2014 de Omgevingsverordening Gelderland vast te stellen. Sindsdien is de Omgevingsverordening een aantal keren geactualiseerd en herzien. In deze Omgevingsverordening zijn de provinciale verordening (op grond van artikel 4\.1 Wro), milieuverordening, waterverordening en verkeersverordening samengevoegd. Voor zover het de provinciale verordening betreft bevat de omgevingsverordening alleen regels die tot de gemeentebesturen zijn gericht en geen rechtstreeks werkende, burgers bindende regels.

De Omgevingsverordening is een van de instrumenten om de ambities uit Omgevingsvisie te realiseren. In de verordening zijn regels opgenomen die nodig zijn om de provinciale ambities waar te maken, provinciale belangen veilig te stellen of wettelijke plichten na te komen. Net als de Omgevingsvisie richt de Omgevingsverordening zich op de inrichting en kwaliteit van de Gelderse leefomgeving. In de Omgevingsverordening zijn bijna alle regels op het gebied van ruimtelijke ordening, milieu, natuur, water, verkeer en bodem opgenomen.

De provincie zet de verordening als juridisch instrument voor het afdwingen van de doorwerking van het provinciaal beleid alleen in voor die onderdelen van het beleid waarvoor algemene regels noodzakelijk zijn om provinciale belangen veilig te stellen of om uitvoering te geven aan wettelijke verplichtingen.

De verordening bevat de regel dat nieuwe woonlocaties alleen zijn toegestaan wanneer dit past in het door Gedeputeerde Staten (GS) vastgestelde regionale woonagenda. Ten behoeve van de flexibiliteit is het wel mogelijk om van een regionale woonagenda af te wijken, vooruitlopend op de actualisatie van die regionale woonagenda. Als er nog geen regionale woonagenda is vastgesteld of als de bestaande regionale woonagenda niet meer actueel is en niet geschikt meer is als beoordelingskader, zal de provincie totdat een nieuwe regionale woonagenda wordt vastgesteld bestemmingsplannen die de bouw van nieuwe woningen mogelijk maken toetsen aan de volgende criteria: er wordt voldaan aan de eisen van de Ladder voor duurzame verstedelijking, als bedoeld in artikel 3\.1\.6 van het Besluit ruimtelijke ordening, het plan past binnen de meest recente provinciale visie op het woonbeleid, er heeft aantoonbaar regionale afstemming plaatsgevonden en de provincie stemt in met de ontwikkeling.

*Toetsing aan het beleid*

Het voorliggende plan past binnen de daarvoor geldende provinciale kaders. Voor wat betreft de toets aan artikel 3\.1\.6 van het Besluit ruimtelijke ordening wordt daarbij verwezen naar het hiervoor gestelde in paragraaf 2\.2.

#### 2\.5 Woonagenda Cleantech Regio 2018

De 'Woonagenda Cleantech Regio 2018' van de Regio Stedendriehoek (vastgesteld door GS op 11 december 2018\) is een uitwerking van de provinciale koers "Ruimte voor goed wonen", waarbij voor de komende 10 jaar afspraken worden vastgelegd hoe om te gaan met sturing op de woningbouwprogrammering en welke thema's regionaal verdere aandacht vragen. Dit betreffen de thema's "sterke steden, dynamische kernen en vitaal platteland". Ook wordt ingegaan op het verduurzamen en klimaatbestendig maken van de woningvoorraad alsmede op wonen en zorg.

De Regio zet in op het behouden en versterken van de woonkwaliteit door toevoeging van de juiste woning, voor de juiste doelgroep, op de juiste plek in de regio, waarbij de volgende speerpunten van toepassing zijn:

* woningbouw draagt bij aan het versterken van de ruimtelijke kwaliteit van de bestaande stad, wijk, dorp, kern en buitengebied;

* woningbouw is behoeftegericht, past bij de lokale vraag van een specifieke doelgroep en levert een strategische (toekomstgerichte) aanvulling op het bestaande woningaanbod;

* de programmering is flexibel en kan aangepast worden om goed te blijven aansluiten op de speerpunten van ons beleid en actuele marktontwikkelingen.

Voor Apeldoorn wordt aangegeven dat, mede door de hoge instroom, de druk op de markt is toegenomen. De woningbouw in Apeldoorn heeft een hoge vlucht genomen. In dit tempo zijn in 2021/2022 alle huidige bouwplannen gerealiseerd en is er risico op een tekort en verder oplopende prijzen. Ook in de sociale huur is sprake van stijgende wachtlijsten. De groei in Apeldoorn bestaat voor een relatief groot deel uit gezinnen en sluit aan bij de inzet van Apeldoorn als gezinsstad. Apeldoorn zoekt naar nieuwe plekken voor woningbouw binnen de bestaande contouren van de stad. Het programma ligt de komende jaren (mede door de druk van buiten) tegen de bovenkant van de bandbreedte van de prognoses. In de sociale woningbouw is op korte termijn een toevoeging van 500 woningen aan de orde om de wachtlijsten te verkorten.

Naast inzet op het kwalitatief programmeren wordt er gekoerst op een kwantitatief realistisch woningbouwprogramma op basis van actuele Primos woningbehoefteprognoses Het is daarbij de bedoeling om deze regionale woonagenda om de twee jaar te herijken, waarbij wordt bekeken of het op basis van analyse van de woningmarkt en de genoemde woningbehoefteprognoses het wenselijk is om de woonvisie aan te passen.

De Woonagenda Cleantech Regio vervangt de "Kwantitatieve Opgave Wonen 2015\-2024" en het "Afsprakenkader kwantitatieve woningbouwprogrammering 2015\-2024" van de Regio Stedendriehoek. De regionale woonagenda . Na de vaststelling wordt een uitvoeringsagenda opgesteld, waarbij gemeenten jaarlijks presenteren wat de lokale voortgang in de bestaande voorraad is aan de hand van de jaarlijkse monitoringsgegevens.

*Toetsing aan het beleid*

Het voorliggende plan draagt bij aan het invullen van woningopgave van Apeldoorn in kwalitatieve in kwantitatieve zin. Qua programmering past het binnen de daarvoor geformuleerde ambities. Daarnaast is sprake van het invullen van een leegstaande locatie binnen de contouren van de bestaande stad, hetgeen ook op dat vlak past binnen de geformuleerde doelstellingen.

#### 2\.6 Structuurvisie Apeldoorn biedt ruimte

Op 30 mei 2013 heeft de raad de structuurvisie 'Apeldoorn biedt ruimte' vastgesteld. Deze structuurvisie geeft een doorkijk tot 2030 en is Ã©Ã©n structuurvisie voor zowel stad als land.

De structuurvisie is opgesteld op de overgang naar een echt andere tijd. De onzekerheid over de toekomst is groot. In de structuurvisie kiest de gemeente er voor om daarop niet te reageren met een dichtgetimmerd plan maar door zoveel mogelijk (beleids)ruimte te bieden aan het onvoorspelbare. Daarmee krijgt Apeldoorn de ruimte zich te ontwikkelen. De gemeente nodigt daarom iedereen uit die een bijdrage kan leveren aan de leefkwaliteit van huidige en toekomstige Apeldoorners. Ruimte bieden is niet vrijblijvend, de ruimte wordt geboden binnen kaders. Allereerst door voort te bouwen op de belangrijkste kwaliteiten van de gemeente. In het concept 'Apeldoorn Buitenstad' komen die kwaliteiten samen. Apeldoorn is zowel stad als groot dorp en biedt de leefkwaliteit van beide.

De kwaliteiten van de Buitenstad vormen samen het fundament van de structuurvisie. De gemeente wil het fundament van Apeldoorn koesteren en versterken. Want alleen daardoor blijft de leefkwaliteit op peil en blijft Apeldoorn aantrekkelijk voor bewoners, bezoekers en bedrijven. Beheer en vernieuwing van het fundament is de belangrijkste opgave van de structuurvisie. De gemeente stelt hoge kwaliteitseisen aan het fundament en wil er zelf in blijven investeren.

Om Buitenstad te blijven, zijn in de structuurvisie vier ambities geformuleerd die weergeven wat Apeldoorn grotendeels al is en waar Apeldoorn sterk in is: Apeldoorn is een comfortabele gezinsstad met een toeristisch toplandschap; heeft een veelzijdige economie en kent lokale duurzaamheid. Aan deze ambities wil Apeldoorn samen met andere partijen bouwen.

De structuurvisie is een uitnodiging aan de samenleving om Apeldoorn mooier te maken. 'Apeldoorn biedt ruimte' staat voor ruimte bieden aan ideeÃ«n en initiatieven die passen bij de Buitenstad. De gemeente zal daarbij faciliteren en ondersteunen. Buiten het fundament van de Buitenstad biedt de gemeente hiervoor veel handelingsvrijheid, bijvoorbeeld door flexibel te bestemmen.

Niet alles gaat vanzelf. In sommige delen van Apeldoorn spelen ingewikkelde vernieuwingsopgaven. Opgaven die belangrijk zijn voor Apeldoorn als geheel, waarbij vaak hard gewerkt moet worden om iets van de grond te krijgen. In de structuurvisie worden die opgaven 'dynamo's' genoemd, elementen die eerst in beweging moeten komen voordat ze energie gaan opleveren. Het centrumgebied van Apeldoorn, de centrale delen van de Kanaalzone en kleinschalige herstructurering van wijken, buurten en dorpen zijn voorbeelden. De gemeente neemt in de dynamo's de regierol op zich. In de dynamo's ligt ook programmatisch de hoogste prioriteit. De verdere invulling ervan bepaalt de gemeente samen met initiatiefnemers.

*Toetsing aan het beleid*

Specifiek draagt het voorliggende plan op kwalitatieve en kwantitatieve wijze bij aan de invulling van de woningbehoefte van de stad en daarmee aan de ambitie van een comfortabele gezinsstad. De woningen worden volgens de actuele inzichten op het gebied van duurzaamheid gebouwd, waarmee ook de ambitie van lokale duurzaamheid wordt belicht. Het plan past dan ook binnen deze structuurvisie.

#### 2\.7 Groenbeleid

Het groenbeleid is vastgelegd in de Groene Mal, de Groenstructuurkaart, de Verordening Groene Balans en het Groenplan. Die worden in de navolgende paragrafen besproken.

##### 2\.7\.1 Groene Mal

Het gemeentelijk groenbeleid is neergelegd in de Groene Mal (oktober 2002\), dat het groene kader is waarbinnen andere ruimtelijke functies een plaats krijgen.

Door middel van de Groene Mal wil Apeldoorn zich profileren als groene stad waar het goed wonen en werken is: Meer vulling, differentiatie en contrast in de stad is best, maar dan wel met behoud van de groene identiteit die Apeldoorn tot een gewilde vestigingsstad maakt. Deze identiteit moet duurzaam worden gegarandeerd.

![afbeelding "i_NL.IMRO.0200.bp1436-vas1_0008.png"](i_NL.IMRO.0200.bp1436-vas1_0008.png)

*Kaart Groene Mal*

Behoud en versterking van het groen in Apeldoorn heeft dus een hoge prioriteit. Uit onderzoek is gebleken dat met name in verstedelijkte gebieden behoefte is aan meer groen en natuur in de direct woon\- en leefomgeving. In de Groene Mal zijn doelstellingen geformuleerd die gericht zijn op drie niveaus.

Het eerste niveau is gericht op de verweving van de stad met het landschap. In de stad is wat betreft het groen de volgende duidelijke tweedeling aan te wijzen: de westkant gelegen in het Veluwebos en de oostkant gelegen in (voormalig) agrarisch gebied. In het westen verloopt de overgang van stad naar bos vrijwel zonder barriÃ¨res. De oostkant daarentegen heeft de meeste versterking van het groen nodig, wat tot gevolg heeft dat de meeste projecten uit de Groene Mal op dit deel van de stad gericht zijn.

Het tweede niveau is de verbinding van de stad met het omringende landschap. Aan de oostzijde zijn het de groene wiggen, geconcentreerde groencomplexen die de stad vanuit het landelijke gebied binnenlopen.

Het derde niveau is de dooradering van de stad met blauwe en groene structuren, door middel van het sprengen\- en bekensysteem alsmede het complex van bos\- en bomenlanen met daaraan gelegen parken.

De Groene Mal richt zich bij de ontwikkeling van deze gebieden expliciet op zeven belangrijke groene structuren in de stad. Dit zijn de beken, de sprengen, de kanaalzone, de lanen, de parken, de grote groengebieden en de groene wiggen.

*Toetsing aan het beleid*

Het plangebied valt niet binnen de structuren van de Groene Mal. Er is dan ook geen sprake van een mogelijke aantasing van deze structuren.

##### 2\.7\.2 Groenstructuurkaart

In april 2017 heeft de gemeenteraad de Groenstructuurkaart vastgesteld. De kaart geeft de belangrijkste groenstructuren van Apeldoorn weer. Apeldoorn koestert haar groene kwaliteit en wil deze beschermen en versterken. De kaart geeft een gebiedsdekkend toetsingskader en uitgangspunt voor onder andere een consequente beoordeling van ruimtelijke plannen op landschappelijke en groene kwaliteit.

De Groenstructuurkaart bestaat uit verschillende elementen:

* Groenstructuur: Groene Mal

* Groenstructuur: Beken \& sprengen, weteringen en kanaal

* Groenstructuur: doorgaande wegen buitengebied

* Groenstructuur: snelwegcorridors en spoorwegen

* Wijkgroenstructuur

* Boomrijke gebieden

Op de kaart zijn die gebieden vastgelegd waar behoud van bestaand groen en ontwikkeling van nieuw groen prioriteit heeft. Het groenstructuurplan werkt door in het kapvergunningenbeleid en het uitgiftebeleid voor snippergroen.

*Toetsing aan het beleid*

Het plangebied maakt geen onderdeel uit van de aangewezen groenstructuren dan wel groenelementen.

##### 2\.7\.3 Verordening Groene Balans

In maart 2018 heeft de gemeenteraad de verordening 'Groene Balans: compensatie en verevening van groene waarden' vastgesteld. De verordening is met name van toepassing op een ruimtelijke ontwikkeling in de Groene Ontwikkelingszone als vastgesteld in de Omgevingsverordening Gelderland, waarbij geldt dat deze alleen is toegestaan mits tevens een bijdrage aan het landschap wordt geleverd waarbij de kernkwaliteit van het betreffende gebied (substantieel) wordt versterkt.

De gemeente verleent alleen medewerking aan zo'n ruimtelijke ontwikkeling, die leidt tot ruimtebeslag dat weliswaar vanuit oogpunt van een goede ruimtelijke ordening inpasbaar is maar ten koste gaat van de groene buitenruimte, indien:

* er naar het oordeel van burgemeester en wethouders voldoende landschappelijke inpassing ter plaatse plaatsvindt; Ã©n

* er naar het oordeel van burgemeester en wethouders sprake is van een goede stedenbouwkundige c.q. landschapsarchitectonische kwaliteit van de ruimtelijke ingreep;

* een bijdrage wordt geleverd aan de (substantiÃ«le) versterking van de kernkwaliteit van het landelijke gebied. De versterking van de kernkwaliteit vindt plaats ter plekke dan wel elders binnen de Groene Ontwikkelingszone.

*Toetsing aan het beleid*

Het plangebied valt hier niet binnen.

##### 2\.7\.4 Groenplan

In september 2018 heeft de gemeenteraad het Groenplan vastgesteld. Het Groenplan geeft aan welke groene doelen en opgaven belangrijk zijn voor het behoud en versterking van het groene karakter van de hele gemeente. De groene opgaven bestaan uit versterken van het groen\-water netwerk in en om de stad, meer groen in de binnenstad, meer en beter groen in wijken en dorpen en versterken van karakteristieke landschappen. Binnen deze opgaven ligt de focus op het inzetten van groen om de gevolgen van klimaatverandering te beperken, biodiversiteit te versterken en bewoners uit te nodigen tot bewegen en ontmoeten. Dit met een veerkrachtig natuurlijk systeem als basis. Duurzaam groenbeheer, samenwerking en participatie vormen belangrijke pijlers die vorm krijgen in het Uitvoeringsprogramma Groen en biodiversiteit.

*Toetsing aan het beleid*

De bebouwingsdichtheid in het nu voorliggende plan is minder dicht dan in het vigerende bstemmingsplan voorzien. Het doet in die zin dan ook zeker geen afbreuk aan de ambities uit het Groenplan.

#### 2\.8 Woonagenda Apeldoorn 2018\-2021

De gemeenteraad heeft op 18 april 2019 de 'Woonagenda 2018\-2021, Iedereen een thuis', vastgesteld. De Woonagenda dient meerdere doelen:

* basis voor de prestatieafspraken met corporaties en huurdersbelangenorganisaties;

* volkshuisvestelijk kader voor de nieuwbouwopgave;

* ondersteuning voor de opgaven in het woon\-zorgdomein en de verduurzaming;

* onderlegger voor de op te stellen omgevingsvisie;

* invulling van het programma Comfortabele Gezinsstad op het onderdeel wonen;

* uitwerking van het bestuursakkoord op het onderdeel Wonen

De Woonagenda beschrijft, op basis van trends en ontwikkelingen, de gemeentelijke ambities en acties voor de komende jaren. De agenda is feitelijk een actieprogramma, waarin de uitvoering centraal staat. De lijn van de vorige Woonagenda is voortgezet en van nieuwe accenten voorzien. Die hangen samen met de actuele trends en ontwikkelingen en het bestuursakkoord.

Tot die actuele trends en ontwikkelingen behoren onder andere:

* werken aan een CO2\-arme energievoorziening: naar 100% energieneutrale woningen;

* demografische trends: bevolkingsgroei, vergrijzing en meer kleine huishoudens;

* druk op de woningmarkt: sterke behoefte aan woningen, vooral koopwoningen voor starters;

* diversiteit in woonvoorkeuren, bijvoorbeeld: woningtypen voor kleinere huishoudens, levensloopbestendige woningen, grotere woningen voor thuiswerkers en gezinnen, enz.

De visie op de toekomst van het wonen in Apeldoorn bestaat uit drie speerpunten:

* 1\.  Een basis die op orde is:

* a. zorgen voor voldoende woningen voor iedereen, met in het bijzonder aandacht voor voldoende beschikbare en betaalbare woningen voor huishoudens met een laag inkomen (de primaire doelgroep) en

* b. de grote opgave om alle woningen te verduurzamen.

* 2\.  Wonen en zorg: ervoor zorgen dat we onze steeds ouder wordende bevolking een plek kunnen blijven geven in onze gemeente.

* 3\. Aangevuld met de bestuurlijke ambities uit Comfortabele gezinsstad: de bouw van voldoende nieuwbouwwoningen om de trek naar de stad op te kunnen vangen.

![afbeelding "i_NL.IMRO.0200.bp1436-vas1_0009.png"](i_NL.IMRO.0200.bp1436-vas1_0009.png)

*Toetsing aan het beleid*

Het voorliggende plan biedt op kleine schaal mogelijkheden voor de bouw van woningen in het middeldure segment. Het draagt bij aan de ambities voor een Comfortabele Gezinsstad door in te spelen op de actuele behoefte en wensen die leven bij de huidige gezinnen als het gaat om huisvesting.

#### 2\.9 Afwegingskader woningbouw 2018 \- 2027

Burgemeester en wethouders hebben op 5 februari 2019 de beleidsregel 'Afwegingskader woningbouw 2018 \- 2027' vastgesteld. De gemeente wil dat de juiste woningen op de juiste plek worden gebouwd. Het Afwegingskader Woningbouw geeft de prioritering voor woningbouw aan. Doel daarvan is het bevorderen van kansrijke initiatieven en versnellen van de bouw van woningen. De kaders die in de Structuurvisie, de Woonagenda en de Regionale Woonagenda zijn vastgesteld vormen de basis voor het Afwegingskader Woningbouw. Door het prioriteren en richting geven aan de woningbouw kan de gemeente adaptief en flexibel inspelen op de woningbehoefte. Het Afwegingskader Woningbouw geeft ook duidelijkheid en richting aan initiatiefnemers over hoe de gemeente de programmatische ruimte voor initiatieven in wil vullen. Het Afwegingskader gaat over de programmatische ruimte voor circa 1\.500 woningen. Het Afwegingskader geldt niet voor initiatieven voor de bouw van 1 of 2 woningen, daarvoor vindt alleen een toets op ruimtelijke aspecten plaats.

*Toetsing aan het beleid*

Het plan past binnen de aangegeven kaders en doelstellingen van het Afwegingskader woningbouw 2018\-2027\.

#### 2\.10 Uitvoeringsagenda Kantorenmarkt Apeldoorn

De Uitvoeringsagenda Kantorenmarkt Apeldoorn, die de gemeenteraad in februari 2016 heeft vastgesteld, geeft vijf actielijnen voor de gemeentelijke inzet voor verbetering van de kantorenmarkt en de leegstandsproblematiek. Doel van deze actielijnen is om meer evenwicht op de kantorenmarkt te bewerkstelligen.

Actielijn 1: kantoorbestemmingen die binnen de planperiode van 10 jaar niet gerealiseerd zijn, worden bij de volgende integrale herziening van het bestemmingsplan wegbestemd, tenzij in overleg met belanghebbende uitvoerings\- of faseringsafspraken zijn gemaakt.

Actielijn 2: de gemeente verleent geen medewerking aan verzoeken voor nieuwe kantoorruimte met een oppervlakte groter dan 400 m2.

Actielijn 3: kantorenprogramma waarbij de gemeente (mede)ontwikkelaar is wordt (geheel of gedeeltelijk) geschrapt dan wel gefaseerd.

Actielijn 4: bij transformatie van bestaande kantoorgebouwen in naar andere gebruiksfuncties wordt de gemeentelijke procesgang versneld en gefaciliteerd.

Actielijn 5: de gemeente verkent samen met andere overheden en marktpartijen of er nieuwe financieringsinstrumenten zijn voor sloop en herontwikkeling van leegstaande kantoorpanden.

*Toetsing aan het beleid*

Vanwege de afnemende behoefte aan kantoren, wordt de strook langs het Kanaalpad herbestemd ten behoeve van woningouw. De mogelijkheden voor de vestiging van kantoren wordt ter plekke verwijderd. Voor de kantoorlocatie op de hoek Deventerstraat â Burg. Jhr. Quarles van Uffordlaan geldt dat hierovoor in het vogerende bestemminsgplan Stadsdeel Noord\-Oost wordt voorzien in een kantoorbestemming. Deze kantoorbestemmng wordt gecontinueerd en voor het perceel is inmiddels een omgevingsvergunning verleend. Deze omgevingsvergunning voorziet in een geringe overschrijding van het bebouwingsvlak. Deze wordt in het nu voorliggende bestemmingsplan juridisch\-planologisch geregeld. Daarmee vindt geen essentiÃ«le toevoeging van kantoorpanden/kantoorbestemmingen plaats en kan voor wat betreft de behoefteraming volstaan worden met het gegeven dat deze in het vigerende bestemmingsplan afdoende heeft plaatsgehad.

#### 2\.11 Verkeer en parkeren

##### 2\.11\.1 Verkeersvisie 2016 \- 2030

Het gemeentelijk verkeersbeleid is vastgelegd in de Verkeersvisie 2016 â 2030 (vastgesteld juli 2016\). De Verkeersvisie werkt de ambities voor Apeldoorn uit de structuurvisie 'Apeldoorn biedt ruimte' uit voor het onderdeel Mobiliteit.

Comfortabele gezinsstad: iedereen kan zich veilig**Â**verplaatsen en er is sprake van een bereikbare***,***leefbare en aantrekkelijke (binnen)stad. De fiets**Â**is het primaire**Â**vervoermiddel; ook het openbaar vervoer speelt een belangrijke rol in de verplaatsingen.

Toeristisch toplandschap: de attracties**,** bezienswaardigheden en evenementen zijn ook bij piekdrukte**Â**goed bereikbaar**.** Na een bezoek aan bijvoorbeeld de attractieparken aan de rand van de Veluwe**Â**weet men de weg naar de binnenstad**Â**te vinden.

Veelzijdige economie: winkels, kantoren en bedrijven zijn goed bereikbaar. Apeldoorn wordt goed ontsloten door de A1 en de A50 en een aantal provinciale wegen. De doorstroming**Â**op de hoofdwegen en met name op de Ring**Â**is essentieel. De binnenstad moet met alle vervoermiddelen goed toegankelijk blijven. Bij de bedrijventerreinen**Â**en werkgebieden kunnen zowel openbaar vervoer als de (e\-)fiets naast de auto een steeds belangrijker rol spelen.

Lokale duurzaamheid: er moet een omslag worden gemaakt van het gebruik van fossiele brandstoffen naar het gebruik van elektriciteit**Â**en waterstof. Hierin spelen vooral marktpartijen en beslissingen op landelijk en Europees niveau een rol. De (e\-)fiets**Â**kan eveneens aan de doelstellingen van energieneutraliteit en uitstootvrij en daarmee aan een gezonde en schone**Â**leefomgeving bijdragen. Op lokaal niveau zet Apeldoorn zich in voor een snelle overgang van het gebruik van fossiele brandstoffen naar het gebruik van duurzame energie.

De ambities uit de structuurvisie zijn vertaald in de volgende kernopgaven:

Kernopgave 1: Apeldoorn fietsstad: meer ruimte voor de fiets. Om deze opgave te realiseren wordt het gebruik van de fiets, ook in het voor\- en natransport, gestimuleerd; worden de fietsroutes sneller en directer gemaakt en wordt het fietsgebruik veiliger gemaakt.

Kernopgave 2: Transitie van aanbodgericht naar vraaggericht en efficiÃ«nt openbaar vervoer. Om deze opgave te realiseren wordt een nieuw OV\-netwerk ontwikkeld, wordt duurzaam en innovatief openbaar vervoer geÃ¯ntroduceerd, worden de OV\-knooppunten versterkt en worden nieuwe kansen die ontstaan door recreatie\- en evenementenstromen benut.

Kernopgave 3: Beter en veilig gebruik van de infrastructuur. Om deze opgave te realiseren wordt de doorstroming op de hoofdwegen verbeterd, wordt bijgedragen aan de doorstroming op regionale en landelijke hoofdwegen, wordt (dynamische) informatie over parkeergelegenheden en over de drukte op wegen verstrekt, worden de parkeernormen geactualiseerd en wordt het parkeren gebruikersvriendelijker gemaakt.

In de Verkeersvisie worden deze (kern)opgaven vervolgens uitgewerkt in concrete voorgenomen maatregelen.

*Toetsing aan het beleid*

De Verkeersvisie is niet specifie relevant voor het voorliggende plan. Het plan is goed bereikbaar via de bestaande infrastructuur en leidt niet tot aanpassingen *Â*hiervan.

##### 2\.11\.2 Parkeerbeleid

Het gemeentelijk parkeerbeleid is vastgelegd in de Parkeervisie fiets en auto (vastgesteld 21 maart 2019\). De essentie van de parkeervisie is 'mogelijk maken waar het kan, reguleren waar het moet'.

Met de gestaag groeiende cijfers voor autobezit en \-gebruik ontstaat een drietal gevolgen die om een beleidsmatige reactie vragen.

Het eerste gevolg is dat er tijden en plaatsen zijn waar meer vraag naar parkeerruimte is dan aanbod. Regulering richt zich dan op het optimaal verdelen van de beschikbare ruimte. Het invoeren van betaald parkeren is daarbij een goed instrument, met als effect dat plaatsen zo efficiÃ«nt mogelijk gebruikt worden.

Het tweede gevolg is dat er groepen autobezitters zijn die beschermd moet worden tegen overlast van parkeerders van 'buitenaf'. Meestal gaat het dan om het beschermen van bewoners in het centrum en de randen van de binnenstad of bij grote publiekstrekkers. Parkeervergunningen zijn daarbij het meest effectieve instrument, in combinatie met het stellen van parkeernormen, zodat de druk van geparkeerde auto's op de openbare ruimte per saldo niet toeneemt.

Het derde gevolg is de uitstoot van auto's en de ruimte en aanblik van geparkeerde auto's voor de omgeving. Zoekverkeer levert extra uitstoot op, reden om parkerend verkeer een goede voorziening te bieden. Om het aantrekkelijker te maken om met de fiets naar de binnenstad te komen, wordt in de parkeervisie sterk ingezet op het realiseren van extra mogelijkheden om fietsen bewaakt te kunnen stallen.

Daarnaast is parkeerbeleid van belang voor doorstroming van het verkeer (om bijvoorbeeld opstoppingen van auto's die willen parkeren op doorgaande wegen te voorkomen) en is er een economisch belang.

De parkeernormen zijn vastgelegd in de Beleidsregel Parkeren, die is vastgesteld op 21 maart 2019\. Deze beleidsregel is een nadere uitwerking van de Parkeervisie fiets en auto. De beleidsregel legt vast wat wordt verstaan onder het realiseren van 'voldoende parkeerruimte voor auto en fiets en voor laden en lossen'. De beleidsregel geeft inzicht in het aantal, de kwaliteit en de plek van de te realiseren parkeerplaatsen. Het bepalen van 'voldoende parkeerruimte' gebeurt bijvoorbeeld door het hanteren van parkeernormen voor fietsen en auto's. De beleidsregel dient als toetsingskader bij het opstellen van nieuwe bestemmingsplannen en bepaalt hoe de parkeerregel in bestemmingsplannen wordt toegepast. De Beleidsregel Parkeren vervangt de notitie Actualisatie Parkeernota (2004\) en de daarin opgenomen parkeernormen. Voor aanvragen om een ruimtelijke ontwikkeling waarvoor het bestemmingsplan moet worden herzien en die zijn ingediend voor vaststelling van de Beleidsregel Parkeren is de Beleidsregel Parkeren niet van toepassing maar wordt getoetst aan de notitie Actualisatie Parkeernota (2004\), tenzij de Beleidsregel Parkeren in het voordeel van de verzoeker uitpakt.

*Toetsing aan het beleid*

Er wordt voldaan een het gemeentelijk parkeerbeleid. Dit is toegelicht in paragraaf 4\.3

Verkeersontsluiting en parkeren van deze toelichting. Kortheidshalve wordt hiernaar verwezen.

#### 2\.12 Waterbeleid

##### 2\.12\.1 Nationaal beleid

###### 2\.12\.1\.1 Nationaal Waterplan 2016\-2020

Klimaatverandering heeft grote gevolgen in onze kwetsbare delta: hogere stormvloeden op zee, meer water door de rivieren, vaker stortbuien, hitte en droogte. In het Nationaal Waterplan heeft het Rijk voor de komende 6 jaar vastgelegd hoe Nederland zich verdedigt tegen het water, hoe ons water schoner wordt en hoe we Nederland klimaatbestendig en waterrobuust gaan inrichten. In het plan staan 5 ambities centraal:

* 1\. Nederland moet de veiligste delta in de wereld blijven.

* 2\.  Een grotere inzet op verbetering van de waterkwaliteit (meststoffen, bestrijdingsmiddelen, medicijnresten, microplastics).

* 3\.  Een klimaatbestendige en waterrobuuste inrichting

* 4\.  Nederland is en blijft het gidsland voor watermanagement en \-innovaties.

* 5\.  Stimuleren dat Nederlanders waterbewust leven.

Ambitie 3 heeft directe samenhang met de ruimtelijke inrichting van Nederland. Klimaatbestendig en waterrobuust inrichten zal daarom uiterlijk in 2020 onderdeel zijn van beleid en handelen.

Het Rijk zorgt ervoor dat de watertoets behouden blijft als wettelijk procesinstrument, om klimaatbestendig en waterrobuust inrichten vroeg in het ruimtelijk proces mee te laten wegen bij ruimtelijke ontwikkelingen.

###### 2\.12\.1\.2 Watertoets

De watertoets is het hele proces van vroegtijdig informeren, adviseren, afwegen en uiteindelijk beoordelen van waterhuishoudkundige aspecten van ruimtelijke plannen en besluiten. De watertoets wordt toegepast bij locatiekeuzen en bij inrichtingsplannen. De uitkomst van de watertoets is een advies van de waterbeheerder, dat door de initiatiefnemer wordt meegewogen met andere belangen en wordt vertaald in een waterparagraaf. Het Bro verplicht tot het opnemen van een beschrijving van de wijze waarop rekening is gehouden met de gevolgen van het plan voor de waterhuishouding in de toelichting van ruimtelijke plannen.

##### 2\.12\.2 Provinciaal beleid

Het provinciale waterbeleid is vastgelegd in de Omgevingsvisie Gaaf Gelderland en de Omgevingsverordening Gelderland. Daarin is onder andere vastgelegd hoe het grondwater(winning) beschermd moet worden tegen negatieve effecten (kwaliteit en kwantiteit) en hoe moet worden gehandeld wanneer er toch een (dreigende) verontreiniging van het grondwater optreedt. Ook zijn verschillende zaken vastgelegd over het omgaan met natte landnatuur en oppervlaktewater. Op de kaarten zijn beschermingszones voor verschillende onderwerpen vastgelegd.

*Uitgangspunt bestemmingsplan*

Klimaatbestendig en waterrobuust inrichten is onderdeel van ruimtelijke plannen. Verandering van (gebruik van) een gebied mag geen negatief effect op het (grond)water of de waterafhankelijke natuur hebben.

##### 2\.12\.3 Waterschapsbeleid

In 2015 heeft Waterschap Vallei en Veluwe het Waterbeheerprogramma 2016\-2021 vastgesteld. Hierin beschrijft het waterschap de ambities en doelen voor het waarborgen van de waterveiligheid, het zorgen voor voldoende Ã©n schoon oppervlaktewater, het zuiveren van afvalwater en het verder ontwikkelen van samenwerkings\- en innovatiemogelijkheden. Op basis van nieuwe opgaven als klimaatverandering, zuivering van complexe stoffen en maatschappelijk ontwikkelingen zoals het streven naar een duurzaamheid en circulaire economie zijn zes ambities geformuleerd:

* 1\. Beschermen tegen overstromingen

* 2\. Zorgen voor de juiste hoeveelheid water

* 3\. Zorgen voor de goede oppervlaktewaterkwaliteit

* 4\. Schoon en vuil water worden zoveel mogelijk gescheiden

* 5\. Afwalwaterketen en watersysteem samen met de partners als Ã©Ã©n geheel beheren

De ambities zijn voor de programma's waterveiligheid, watersysteem (voldoende en schoon) en waterketen vertaald in doelen en maatregelen voor 2021\.

*Uitgangspunt bestemmingsplan*

Bij veranderingen op of rondom het oppervlaktewater en waterkeringen evenals bij de realisatie van voldoende waterberging voor nieuwe ontwikkelingen zijn de regels van de keur van het waterschap van toepassing.

##### 2\.12\.4 Gemeentelijk beleid

###### 2\.12\.4\.1 Gemeentelijk Waterplan Apeldoorn

Om te anticiperen op (beleids)ontwikkelingen en om de leefkwaliteit van de stad te vergroten heeft Apeldoorn gezamenlijk met het waterschap Veluwe en Vitens in 2005 een gemeentelijk Waterplan opgesteld. Het Waterplan is door de gemeenteraad vastgesteld en gekozen is voor het ambitieniveau Actief Duurzamer. De belangrijkste opgaven met ruimtelijk consequenties zijn het afkoppelen en bergen van regenwater en het creÃ«ren van waterberging in beekzones.

Bij herontwikkeling, herinrichting en herstructurering zal het verhard oppervlak in het stedelijk gebied zoveel mogelijk afgekoppeld worden om het watersysteem op orde te krijgen. Ten westen van het Apeldoorns Kanaal wordt het regenwater in de bodem geÃ¯nfiltreerd of zoveel mogelijk vastgehouden in een groenzones, bijvoorbeeld naast beken en sprengen. Ten oosten van het kanaal wordt het regenwater in de vijvers geborgen.

*Uitgangspunten bestemmingsplan*

Bij het uitvoeren van de watertoets worden de effecten op de waterhuishouding in beeld gebracht en getoetst aan het beleid. Ontwikkelingen moeten voldoen aan de uitgangspunten uit het waterbeleid.

###### 2\.12\.4\.2 Gemeentelijk Rioleringsplan Apeldoorn

Het Gemeentelijk Rioleringsplan 2016 â 2020 (GRP) is in 2016 door de gemeenteraad vastgesteld. In het GRP is de gemeentelijke invulling van de zorgplichten voor afvalwater, regenwater en grondwater beschreven. De zorgplichten vormen het kader voor de ruimtelijke invulling van water en riolering en bestemmingsplannen. Het GRP is uitgewerkt in concrete opgaven, onderzoeken en maatregelen met een financiÃ«le dekking voor de planperiode.

Speerpunt in het GRP is het anticiperen op de effecten van klimaatverandering, zoals wateroverlast door extreme buien en verdroging door langere droge perioden. Effecten van verdroging zijn periodiek lagere grondwaterstanden en lagere beekafvoeren. Deze effecten kunnen worden tegengegaan door de inrichting van de openbare ruimte aan te passen en regenwater van verhardingen niet versneld af te voeren via de riolering, maar af te koppelen en lokaal te infiltreren in de bodem. Bewoners zal ook gevraagd worden zelf actief bij te dragen aan de klimaatopgave door de regenwaterafvoer van hun woningen af te koppelen van het vuilwaterriool en hun tuinen te vergroenen. Door deze afkoppelstrategie langjarig door te zetten ontstaat een klimaatrobuuste omgeving. Door het regenwater meer onderdeel te laten zijn van de openbare ruimte neemt tevens de belevingswaarde en ruimtelijke kwaliteit verder toe.

*Uitgangspunten bestemmingsplan*

* 1\. Afkoppelen regenwater bij nieuwe ontwikkelingen, herinrichtingen en herstructureringen.

* 2\. Ruimtelijke inrichting zodanig aanpassen dat hevige regenval niet leidt tot wateroverlast (verhardingen verminderen, maaiveldmorfologie optimaliseren etc.).

* 3\. Ruimte creÃ«ren voor tijdelijke waterberging in de openbare ruimte met name in groenzones.

* 4\. Grondwaterneutraal bouwen.

#### 2\.13 Nota Apeldoorns Karakter!

De Cultuur\- en Erfgoednota Apeldoorns Karakter! is door de gemeenteraad vastgesteld op 25 juni 2020\. Kern van de nota is dat cultuur en erfgoed van essentieel belang zijn voor de identiteit en herkenbaarheid van Apeldoorn. Erfgoed wordt ingezet om de kwaliteit van de leefomgeving en de herkenbaarheid van deelgebieden in stad, dorpen en buitengebied te vergroten. Daarnaast is het een wettelijke taak van de gemeente om zorg te dragen voor het ruimtelijk erfgoed. Het is daarom belangrijk om erfgoed zo vroeg mogelijk in het planproces mee te nemen. Niet alleen om het aanwezige erfgoed te beschermen en te behouden, maar ook om dit te benutten als uitgangspunt bij ruimtelijke plannen. Daartoe dient tijdig goed archeologisch, cultuurhistorisch en/of bouwhistorisch onderzoek te worden gedaan, waarmee inzicht ontstaat in de aanwezige erfgoedwaarden. Via het onderzoek wordt kennis vergaard en vastgelegd over landschap, geomorfologie, stedenbouw, archeologie en architectuur, en op basis hiervan volgen aanbevelingen over de inzet van deze waarden in nieuwe ontwikkelingen.

Bij de nota horen een archeologische en een cultuurhistorische beleidskaart. Deze worden beschreven in de paragrafen 5\.5, respectievelijk 5\.6.

#### 2\.14 Welstandsbeleid

Artikel 12a van de Woningwet verplicht iedere gemeente om een welstandsnota vast te stellen. Die welstandsnota moet, in de vorm van beleidsregels, criteria bevatten voor de welstandstoetsing. Om te voldoen aan deze verplichting heeft de gemeenteraad in juni 2017 de Welstandsnota 2017\-2020 'Aantrekkelijk Apeldoorn' vastgesteld. In december 2020 is deze verlengd tot het moment dat er voor heel Apeldoorn een omgevingsplan vigeert. De welstandsnota is het kader waaraan de onafhankelijke Commissie Ruimtelijke Kwaliteit toetst of aanvragen om omgevingsvergunning voor het bouwen voldoen aan redelijke eisen van welstand.

Doel van de welstandsnota is het zorgen voor een goede balans tussen het borgen van de basiskwaliteit van de ruimtelijke leefomgeving en het bieden van ruimte aan initiatiefnemers. Bij de welstandsnota hoort een website die het welstandsbeleid voor iedereen toegankelijk maakt.

De nota gaat uit van Ã©Ã©n welstandsniveau voor Ã¡lle gebieden van de hele gemeente Apeldoorn en werkt vanuit een piramide:

![afbeelding "i_NL.IMRO.0200.bp1436-vas1_0010.png"](i_NL.IMRO.0200.bp1436-vas1_0010.png)

* *Vergunningvrije bouwwerken:* geen welstandstoetsing

Onder deze categorie valt het grootste deel van de bouwwerken.

* *Veelvoorkomende bouwwerken:**Â***eenduidige criteria die voor de hele gemeente gelijk zijn.

Het grootste deel van de vergunningplichtige bouwwerken, zoals erkers en dakkapellen, valt onder deze categorie. In deze categorie is ook het reclamebeleid ondergebracht.

* S*pecifieke bouwwerken:* welstandstoetsing op basis van gebiedsgerichte doelstellingen

Onder deze categorie vallen de grotere bouwplannen. De gebiedsgerichte doelstellingen zijn per dorp, wijk, gebied of gebiedstype geformuleerd. Het werken met doelstellingen die de kernkwaliteiten van het gebied beschrijven in plaats van te werken met stringente criteria waaraan het bouwwerk moet voldoen, maakt verschillende ontwerpoplossingen mogelijk en biedt daarmee ruimte voor de initiatiefnemer.

*Toetsing aan het beleid*

Het bouwplan is beoordeeld door de Commissie Ruimtelijke Kwaliteit en het plan is akkoord bevonden. Het plan voldoet aan het gemeentelijk welstandsbeleid.

#### 2\.15 Beperking realisatieduur woningbouw private partijen

In juni 2014 heeft de gemeenteraad de beleidsnotitie 'Beperking realisatieduur woningbouw private partijen' vastgesteld. In het gemeentelijke woningbouwprogramma is nog maar beperkt ruimte voor nieuwe woningbouwinitiatieven, terwijl een deel van de beschikbare ruimte in het woningbouwprogramma is ingevuld met plannen waarvoor al meer dan een paar jaar een vastgesteld bestemmingsplan aanwezig is maar die niet tot uitvoering komen. Om dergelijke situaties in de toekomst te voorkomen en om alleen nog ruimte te bieden aan initiatieven die ook echt worden uitgevoerd, geldt op grond van de beleidsnotitie 'Beperking realisatieduur woningbouw private partijen' nu een realisatietermijn voor nieuwe woningbouwinitiatieven die in principe drie jaar bedraagt. Die termijn gaat lopen vanaf het moment dat het bestemmingsplan onherroepelijk is.

Ter uitvoering van de beleidsnotitie wordt in ieder bestemmingsplan dat de bouw van nieuwe woningen mogelijk maakt een wijzigingsbevoegdheid opgenomen. Daarmee kunnen burgemeester en wethouders het bestemmingsplan wijzigen door de bouwmogelijkheden voor nieuwe woningen te verwijderen als na de termijn de betreffende woningen niet zijn gerealiseerd en ook nog niet in aanbouw zijn. De programmatische ruimte die daardoor vrij komt, kan vervolgens worden aangewend voor een andere woningbouwontwikkeling. Voordat een bestemmingsplan voor een woningbouwontwikkeling in procedure wordt gebracht, wordt deze termijn ook privaatrechtelijk overeengekomen tussen initiatiefnemer en gemeente.

### 3 BESTAANDE SITUATIE PLANGEBIED EN OMGEVING

#### 3\.1 Historie

De locatie valt binnen het voormalige landgoed Welgelegen, ten zuidoosten van het oorspronkelijke dorp Apeldoorn, op de overgang van het Veluwemassief en het stroomgebied van de IJssel.

De Deventerstraat is in zijn huidige verloop al op topografische kaarten van begin 1800 te herkennen. Tot die tijd vormde de Trekweg de hoofdroute van Apeldoorn naar Deventer en verbond Apeldoorn met de noordelijk gelegen agrarische gronden.

In 1858 werd begonnen met het graven van het zuidelijk deel van het Apeldoorns Kanaal, van de Deventerbrug tot aan Dieren. Het kanaal is om het landgoed Welgelegen heen gelegd.

In de tweede helft van de negentiende eeuw kwam de industrialisatie in Apeldoorn op gang. In de loop van de twintigste eeuw is door een schaalvergroting in de scheepvaart het kanaal minder geschikt geworden voor de beroepsvaart.

Tot halverwege de 20e eeuw beperkte de bebouwing in het gebied zich tot lintbebouwing rond de Deventerstraat en bebouwing van het voormalige landgoed Welgelegen. Dit landgoed heeft in het begin van de 20e eeuw moeten wijken voor industrie.

Wezenlijke veranderingen doen zich pas voor naar aanleiding van het Structuurplan 1962 en het Uitbreidingsplan in Hoofdzaak en Onderdelen van Zevenhuizen uit 1963\.

Tot begin jaren negentig werd het kanaal als een barriÃ¨re tussen het stadscentrum van Apeldoorn en de oostelijke wijken ervaren. Daarna kwam er een hernieuwde waardering; kanaal en omgeving zouden de beleving en identiteit van Apeldoorn kunnen versterken. Er kwamen plannen om de kanaaloevers te ontwikkelen voor woningbouw en via de herontwikkeling van Welgelegen aan de oostzijde van het kanaal een betere verbinding te maken tussen de binnenstad en het oostelijke deel van Apeldoorn. Met de aanleg van de Quarles van Uffordlaan is het gebied rondom het kanaal meer in de (auto)luwte komen te liggen.

#### 3\.2 Ruimtelijke en functionele structuur

Op dit moment is de herontwikkeling van het gebied Welgelegen zo goed als afgerond.

*Ruimtelijk*

De resterende strook grond tussen de Burgemeester Jhr. Quarles van Uffordlaan en het Kanaalpad doorsnijdt twee sferen. In het zuidelijke deel wordt de ruimte duidelijk begrensd door de relatief hoge bebouwingswanden van de aaneengesloten eengezinswoningen. In het noordelijke deel doorsnijdt de strook het ruimtelijk diverse bebouwingslint van de Deventerstraat.

*Functioneel*

Het wonen is in de omgeving de overheersende functie. Aan de westzijde van de locatie zijn langs Lange Grafte maatschappelijke functies als een school aanwezig en ligt het Montessoriparkje dat functioneert als buurtgroen.

Aan de noordzijde langs de Deventerstraat zijn naast het wonen diverse andere functies als kantoor en detailhandel aanwezig.

#### 3\.3 Verkeer en vervoer

Voor wat verkeer en vervoer betreft zijn de Deventerstraat en de Burgemeester Jhr. Quarles van Uffordlaan belangrijke hoofdwegen. Deze hebben wegens hun ontsluitingsfunctie een 50 km/u regiem. Op de overige wegen grenzend aan het plangebied geldt een 30 km/u regiem.

Langs de Deventerstraat zijn vrijliggende fietspaden dan wel parallelwegen aanwezig. De parallelweg langs de Burgemeester Jhr. Quarles van Uffordlaan en het Kanaalpad hebben een functie voor o.a. doorgaand langzaamverkeer.

#### 3\.4 Kabels en leidingen

De locaties zijn met de herontwikkeling van de omgeving al bouwrijp gemaakt. Voor de nieuwbouw zullen de kabels en leidingen dan ook aangesloten worden op de ondergrondse infrastructuur ter plaatse van het Kanaalpad respectievelijk de Burg. Jhr. Quarles van Uffordlaan.

### 4 RUIMTELIJKE EN FUNCTIONELE OPZET

#### 4\.1 Stedenbouwkundige indeling

Met een gedeeltelijke aanpassing van het programma wordt alsnog tot invulling en afronding van het laatste stukje Welgelegen over gegaan.

Overeenkomstig de structuurvisie Kanaalzone is een ritme van alzijdige gebouwen met daartussen groen geprojecteerd. Het verschil met de indeling van de structuurvisie is dat er sprake is van drie blokken waar er in de structuurvisie 4 geprojecteerd waren. De blokken worden gevormd door drie twee\-aaneengesloten woningen.

Ook het kantoorgebouw is anders van opzet dan in de structuurvisie. Het overkluist niet langer het Kanaalpad maar voegt zich in de tussen het Kanaalpad en de Burgemeester Jhr. Quarles van Uffordlaan gelegen strip. Hierdoor wordt de ruimtelijke impact van de nieuwe bebouwing op de Deventerstraat bescheidener van aard. Er wordt minder inbreuk gedaan op de ruimtelijke karakteristiek van de Deventerstraat met zijn voor het bebouwingslint kenmerkende schaal en korrelgrote. Met het handhaven van vier bestaande woningen aan de Deventerstraat blijft het lintkarakter meer behouden. Daarop aansluitend wordt er in de karakteristiek van de Deventerstraat een vrijstaande woning aan de oostzijde van de Quarles van Uffordlaan gesitueerd.

Het profiel van het aansluitende Kanaalpad is een voortzetting van het ten zuiden van de Lange Grafte al gerealiseerde deel. Langs het voetpad voor de bestaande woningen is de rijbaan geprojecteerd met daarnaast een zone voor langsparkeren en een voetpad/uitstapstrook.

De groeninrichting bestaat voornamelijk uit gazon of bodembedekker en hagen; een lage haag langs de Burgemeester Jhr. Quarles van Uffordlaan als voortzetting van het profiel aan de zuidzijde, en een hogere haag (1,80\-2\.00 m) als erfafscheiding bij de woningen.

#### 4\.2 Bebouwing

Omdat de locatie aan de Burgemeester Jhr. Quarles van Uffordlaan, een voor Apeldoorn belangrijke weg, ligt is een kwalitatief hoogwaardige uitstraling zeer wenselijk. De bouwvolumes dienen dan ook als eenheid van een heldere hoofdvorm met de buitenruimte ontworpen te worden waarbij het groen doorloopt tot de woningen. Aan de zijde van de radiaal en tussen de blokjes is dit openbare groen zichtbaar. De tuinen worden middels groene hagen afgescheiden van het openbare groen.

De volumes zijn kubistisch en abstract waarbij het materiaalgebruik en de architectuur passen in de reeks van de reeds bestaande kantoorvilla's. Het toe te passen materiaal is daarbij hoogwaardig. Buitenruimte, bouwvolume, parkeren op eigen terrein zijn integraal ontworpen.

Voor wat het beeld van de vrijstaande woning aan de oostzijde van de Burgemeester Jhr. Quarles van Uffordlaan betreft wordt met materialisatie en kleurgebruik aangesloten bij dat van de naastliggende bestaande woningen aan de Deventerstraat.

#### 4\.3 Verkeersontsluiting en parkeren

De locatie aan het Kanaalpad wordt voor autoverkeer vanaf de Burgemeester Jhr. Quarles van Uffordlaan ontsloten via Lange Grafte.

Het Kanaalpad is tevens van belang als route voor langzaam verkeer van en naar de Deventerstraat.

Het aantal parkeerplaatsen aan het Kanaalpad moet aan de volgende vraag voldoen:

Voor het wonen zijn er volgens de gemeentelijke parkeerkencijfers 1,5 pp/woning nodig en voor het kantoor 1,2 pp/100 m2 BVO.

Voor de 13 bestaande woningen (de woning op de hoek Deventerstraat\-Kanaalpad meegerekend) en de 6 nieuwe is de parkeervraag in totaal 28,5 parkeerplaatsen. Voor de bestaande woningen, die elk een parkeerplaats op eigen terrein hebben, wordt er gerekend op 0,5 pp/won in het openbaar gebied. Voor de nieuwe woningen die elk twee parkeerplaatsen op eigen terrein krijgen wordt voor bezoekers 0,3 pp/won gerekend.

Langs het Kanaalpad dienen daarmee voor de woonfunctie tenminste 8,3 parkeerplaatsen gerealiseerd te worden in het openbaar gebied.

Ten behoeve van het kantoor wordt er geparkeerd op het betreffende perceel waarbij minimaal de normatief benodigde capaciteit wordt gerealiseerd.

Aan de oostzijde van de Burgemeester Jhr. Quarles van Uffordlaan worden de bestaande woningen van de Deventerstraat en de nieuwe vrijstaande woning voor autoverkeer ontsloten via de parallelweg. Voor de drie bestaande woningen aan de Deventerstraat wordt hiervoor gekozen om onveilige situaties aan de Deventerstraat te voorkomen. De drie bestaande en de nieuwe woning hebben elk twee parkeerplaatsen op eigen terrein. Parkeren voor bezoekers zal plaatsvinden aan de parallelweg.

#### 4\.4 Duurzaam bouwen

Duurzaamheid is een belangrijke doelstelling voor vormgeving, inrichting en gebruik van schaarse ruimte. Leidraad voor eventuele nieuwbouw van woningen is het Nationaal Pakket Duurzaam Bouwen.

De gemeentelijke randvoorwaarden voor energieprestatie, duurzaam, aanpasbaar en flexibel bouwen bij woningbouw (DAF) zijn van toepassing op de ontwikkeling van alle nieuwbouw in Apeldoorn. Als instrument voor het formuleren van de ambities op het gebied van duurzaam bouwen (DuBo), het vastleggen van afspraken en het toetsen en controleren van deze afspraken in de uitvoeringsfase van woningbouwprojecten wordt in Apeldoorn de GPR methode gehanteerd.

### 5 UITVOERBAARHEID

#### 5\.1 Milieuaspecten

##### 5\.1\.1 Inleiding

Op grond van artikel 3\.1\.6 lid 1 van het Besluit ruimtelijke ordening (verder: Bro) moet de gemeente in de toelichting op het bestemmingsplan een beschrijving opnemen van de wijze waarop de milieukwaliteitseisen bij het plan zijn betrokken. Daarbij moet rekening gehouden worden met de geldende wet\- en regelgeving en met de vastgestelde (boven)gemeentelijke beleidskaders. Bovendien is een bestemmingsplan vaak een belangrijk middel voor afstemming tussen de milieuaspecten en ruimtelijke ordening.

In dit hoofdstuk worden de resultaten van het onderzoek naar de milieukundige uitvoerbaarheid beschreven. Het betreft de thema's bodem, milieuzonering, geluid, luchtkwaliteit en externe veiligheid. Ook is een paragraaf gewijd aan het al dan niet noodzakelijk zijn van een milieueffectrapportage of milieueffectbeoordeling.

##### 5\.1\.2 Bodem

Een nieuwe of gewijzigde bestemming mag alleen in het bestemmingsplan worden opgenomen als is aangetoond dat de bodem geschikt (of geschikt te maken) is voor de nieuwe of aangepaste bestemming. Onderzocht moet worden of de bodem verontreinigd is en wat voor gevolgen een eventuele bodemverontreiniging heeft voor de uitvoerbaarheid van het plan. Een nieuwe bestemming mag pas worden opgenomen als is aangetoond dat de bodem geschikt (of geschikt te maken) is voor de nieuwe of aangepaste bestemming. Dit kan worden aangetoond met een actueel bodemonderzoek. De geschiktheid is ook voldoende aangetoond als uit het vooronderzoek op basisniveau conform NEN 5725 blijkt dat de bodem niet verdacht is op bodemverontreiniging en er geen risico's voor het toekomstige gebruik te verwachten zijn. Wanneer (een deel van) de bodem in het plangebied verontreinigd is, moet worden aangetoond dat het bestemmingsplan, rekening houdend met de kosten van sanering, financieel uitvoerbaar is. Indien er sprake is van bouwactiviteiten, is ook in het kader van de omgevingsvergunning mogelijk ook een actueel onderzoek naar de kwaliteit van de bodem nodig.

Hiernaast geldt dat de gemeente bevoegd gezag is in het kader van het Besluit bodemkwaliteit. In het Besluit bodemkwaliteit wordt hergebruik van licht verontreinigde grond mogelijk gemaakt. De gemeente Apeldoorn heeft hiervoor beleid opgesteld dat is vastgelegd in bodemkwaliteitskaarten en een bodembeheerplan.

*Onderzoeksresultaten bodem*

Doordat dit bestemmingsplan nieuwe ontwikkelingen mogelijk maakt moet de kwaliteit van de bodem inzichtelijk zijn. Ter plaatse van deze nieuwe ontwikkelingen is bodemonderzoek uitgevoerd. In de rapportages d.d. 29\-05\-2020, 18\-11\-2020 en 04\-05\-2021 met de projectnummers 200351/lvh/am, 200911/lvh/sh en 210166/lvh/sh, opgesteld door Hunneman Milieu\-Advies Raalte BV en opgenomen in bijlage 1 van deze toelichting zijn de resultaten van het bodemonderzoek weergegeven.

Hieruit blijkt dat in de bovengrond over het algemeen licht verhoogde gehalten voor lood, kwik en PAK zijn gemeten. Plaatselijk zijn in de bovengrond ook licht verhoogde gehalten voor minerale olie gemeten. In de ondergrond is alleen in het humeuse mengmonster op het noordelijke deel van de locatie een licht verhoogd gehalte aan zink gemeten. Uit het voor de locatie uitgevoerde vooronderzoek blijkt dat in 1998 op het noordelijke deel van de locatie een verontreiniging met zware metalen en PAK in de bovengrond van de locatie aanwezig was. Ter plaatse van deze verontreiniging zijn monsters genomen, hiervan zijn drie mengmonsters samengesteld en geanalyseerd. In deze monsters zijn licht verhoogde gehalten aan koper, kwik, lood, zink, PAK en minerale olie aangetoond.

In het grondwater zijn licht verhoogde concentraties voor barium, arseen en chroom gemeten.

Zintuiglijk is een zwak tot matige bijmenging van baksteen, puin en/of asfalt waargenomen. Tijdens de onderzoeken voor 2021 zijn geen asbestverdacht materialen waargenomen. De grond is geanalyseerd op de aanwezigheid van asbest. Ter plaatse van het noordelijk deel van de zuidelijke gelegen onderzochte deellocatie (verkennend bodemonderzoek van 18\-11\-2020\) is in het mengmonster (RE01\) 70 mg/kg.ds asbest aangetoond. Dit gehalte is hoger dan de waarde voor het uitvoeren van nader asbest onderzoek van 50 mg/kg.ds.

Tijdens de uitvoering van het nader asbestonderzoek van 04\-05\-2021 is in sleuf 15 Ã©Ã©n plaatje asbestverdacht materiaal waargenomen. Analytisch is in sleuf 15 een gewogen asbest gehalte gemeten van 14,7 mg/kg.ds. In het mengmonster van de overige sleuven is asbest zintuiglijk en analytisch niet aangetoond. Met de uitvoering van het nader asbestonderzoek is geen sprake van een ernstig geval van bodemverontreiniging voor asbest.

De bodem is op basis van de uitgevoerde onderzoeken geschikt voor het beoogde gebruik en de toekomstige functie wonen.

##### 5\.1\.3 Milieuzonering

Zowel de ruimtelijke ordening als het milieubeleid stellen zich ten doel een goede kwaliteit van het leefmilieu te handhaven en te bevorderen. Dit gebeurt onder andere door milieuzonering. Onder milieuzonering verstaan we het aanbrengen van een voldoende ruimtelijke scheiding tussen milieubelastende bedrijven of inrichtingen enerzijds en milieugevoelige functies als wonen en recreÃ«ren anderzijds. De ruimtelijke scheiding bestaat doorgaans uit het aanhouden van een bepaalde afstand tussen milieubelastende en milieugevoelige functies. Die onderlinge afstand moet groter zijn naarmate de milieubelastende functie het milieu sterker belast.

Milieuzonering heeft twee doelen:

* het voorkomen of zoveel mogelijk beperken van hinder en gevaar bij woningen en andere gevoelige functies;

* het bieden van voldoende zekerheid aan bedrijven dat zij hun activiteiten duurzaam onder aanvaardbare voorwaarden kunnen uitoefenen.

Voor het bepalen van de aan te houden afstanden gebruikt de gemeente Apeldoorn de daarvoor algemeen aanvaarde VNG\-uitgave 'Bedrijven en Milieuzonering' uit 2009\. Deze uitgave bevat een lijst, waarin voor een hele reeks van milieubelastende activiteiten (naar SBI\-code gerangschikt) richtafstanden zijn gegeven ten opzichte van milieugevoelige functies. De lijst geeft richtafstanden voor de ruimtelijk relevante milieuaspecten geur, stof, geluid en gevaar. De grootste van de vier richtafstanden is bepalend voor de indeling van een milieubelastende activiteit in een milieucategorie en daarmee ook voor de uiteindelijke richtafstand. De richtafstandenlijst gaat uit van gemiddeld moderne bedrijven. Indien bekend is welke activiteiten concreet zullen worden uitgeoefend, kan gemotiveerd worden uitgegaan van de daadwerkelijk te verwachten milieubelasting, in plaats van de richtafstanden. De afstanden worden normaliter bepaald tussen enerzijds de grens van de bestemming die de milieubelastende functie(s) toelaat en anderzijds de dichtst daarbij gelegen situering van de gevel van een milieugevoelige functie die op grond van het bestemmingsplan mogelijk is.

Hoe gevoelig een gebied is voor milieubelastende activiteiten is mede afhankelijk van het omgevingstype. De richtafstanden van de richtafstandenlijst gelden ten opzichte van het omgevingstype rustige woonwijk. Een *rustige woonwijk* is ingericht volgens het principe van de functiescheiding: afgezien van wijkgebonden voorzieningen komen vrijwel geen andere functies voor; langs de randen is weinig verstoring door verkeer. Vergelijkbaar met de rustige woonwijk zijn rustig buitengebied, stiltegebied en natuurgebied. Daarvoor gelden dan ook dezelfde richtafstanden.

Een ander omgevingstype is het gemengd gebied. Een *gemengd gebied* is een gebied met een variatie aan functies; direct naast woningen komen andere functies voor zoals winkels, horeca en kleine bedrijven. Ook gebieden die direct langs de hoofdinfrastructuur liggen behoren tot het omgevingstype gemengd gebied. Het gemengd gebied kent door de aanwezige variatie aan functies en situering al een hogere milieubelasting. Dit kan aanleiding zijn om gemotiveerd voor Ã©Ã©n of meer milieuaspecten een kleinere afstand aan te houden dan wordt geadviseerd voor een rustige woonwijk. Een geadviseerde afstand van 30 meter kan dan bijvoorbeeld worden gecorrigeerd tot 10 meter en een geadviseerde afstand van 100 meter tot 50 meter. Uitzondering op het verlagen van de richtafstanden vormt het aspect gevaar: de richtafstand voor dat milieuaspect wordt niet verlaagd.

De tabel geeft de relatie tussen milieucategorie, richtafstanden en omgevingstype weer.

| **milieucategorie**   Â | | **richtafstand tot omgevingstype rustige woonwijk**   Â | **richtafstand tot omgevingstype gemengd gebied**   Â |

| --- | --- | --- | --- |

| 1   Â | | 10 m   Â | 0 m   Â |

| 2   Â | | 30 m   Â | 10 m   Â |

| 3\.1   Â | | 50 m   Â | 30 m   Â |

| 3\.2   Â | | 100 m   Â | 50 m   Â |

| 4\.1   Â | | 200 m    Â | 100 m   Â |

| 4\.2   Â | | 300 m    Â | 200 m   Â |

| 5\.1   Â | | 500 m    Â | 300 m   Â |

| 5\.2   Â | | 700 m   Â | 500 m   Â |

| 5\.3   Â | | 1\.000 m    Â | 700 m   Â |

| 6   Â | | 1\.500 m   Â | 1\.000 m   Â |

Het systeem van richtafstanden gaat uit van het principe van scheiding van functies: de richtafstandenlijst geeft richtafstanden tussen*Â*bedrijfslocatie en omgevingstype rustige woonwijk respectievelijk gemengd gebied. Binnen*Â*(hiervoor aangewezen) *gebieden met functiemenging* zijn milieubelastende en milieugevoelige functies op korte afstand van elkaar gesitueerd. Bij gebieden*Â*met*Â*functiemenging kan gedacht worden aan stads\- en wijkcentra, horecaconcentratiegebieden en woongebieden met kleinschalige c.q. ambachtelijke bedrijvigheid. Het kan gaan om bestaande gebieden met functiemenging en om gebieden waar bewust functiemenging wordt nagestreefd, bijvoorbeeld om een grotere levendigheid tot stand te brengen. Voor gebieden met functiemenging wordt een aparte afweging gemaakt ten aanzien van de aan te houden afstand en de te nemen maatregelen in relatie tot het gewenste woon\- en leefklimaat. Voor de toelaatbaarheid van activiteiten binnen gebieden met functiemenging gelden randvoorwaarden. Het gaat om kleinschalige, meest ambachtelijke bedrijvigheid en de activiteiten vinden hoofdzakelijk inpandig en overdag plaats.

Naast de geadviseerde milieuzonering voor bedrijven op basis van de VNG\-uitgave 'Bedrijven en milieuzonering', kunnen er ook nog afstandscriteria uit specifieke milieuwet\- en regelgeving gelden. Denk hierbij aan de Wet milieubeheer, de agrarische geurwetgeving en de veiligheidsregelgeving. Deze regelgeving geldt uiteindelijk als toetsingskader voor de toegestane milieueffecten. Ook deze afstandscriteria worden meegenomen bij de beoordeling van nieuwe ontwikkelingen.

Onderzocht worden zowel de feitelijke invloed van de ter plaatse gevestigde en te vestigen milieubelastende functies als de invloed die kan uitgaan van milieubelastende functies die op grond van de geldende bestemming gevestigd kunnen worden.

*Onderzoeksresultaten milieuzonering*

Het plangebied is gesitueerd in de directe nabijheid van drukke doorgaande wegen. Daarom kwalificeert het als 'gemengd gebied', waardoor correctie van de milieuzone met Ã©Ã©n stap aan de orde is. Verder zijn er geen relevante bedrijfsmatige functies in de nabijheid gelegen waarbij de (gecorrigeerde) milieuzone over het plangebied is gelegen; het aspect milieuzonering vormt daarmee geen belemmering.

##### 5\.1\.4 Geluidhinder

Op basis van de Wet geluidhinder (Wgh) zijn er drie geluidsbronnen waarmee bij de vaststelling van bestemmingsplannen rekening gehouden dient te worden: wegverkeers\-, railverkeers\- en industrielawaai. Het plangebied is gelegen binnen de invloedssfeer van verkeerswegen. Derhalve worden het aspect wegverkeerslawaai beschouwd. Daarnaast moet in het kader van een goede ruimtelijke ordening ook inzicht te worden gegeven in de akoestische indirecte gevolgen van het plan bij omliggende bestaande woningen, zoals de akoestische gevolgen van eventuele verkeersaantrekkende werking. Omdat het een kleinschalige ontwikkeling betreft in stedelijk gebied, kan evenwel worden gesteld dat de toename van de geluidproductie van de nieuw geprojecteerde woningen opgaat in de productie van de reeds bestaande verkeersbewegingen. Dit is daarom niet expliciet onderzocht.

*Wegverkeerslawaai: geluidgevoelige bestemmingen nabij bestaande wegen*

Artikel 76 Wgh verplicht ertoe om bij de vaststelling van een bestemmingsplan dat betrekking heeft op gronden binnen een geluidzone terzake van de geluidsbelasting van de gevel van geprojecteerde geluidsgevoelige bestemmingen (zoals woningen) de grenswaarden uit de Wgh in acht te nemen. Bij het voorbereiden van de vaststelling van zo'n bestemmingsplan moet akoestisch onderzoek worden gedaan naar die geluidsbelasting.

Op grond van artikel 74 Wgh heeft iedere weg van rechtswege een geluidzone, met uitzondering van:

* wegen die liggen binnen een tot woonerf bestemd gebied;

* wegen waarop een wettelijke snelheid geldt van ten hoogste 30 kilometer per uur.

De breedte van de zone is afhankelijk van het aantal rijstroken en van de ligging van de weg in binnen\- of buitenstedelijk gebied.

Wanneer woningen worden geprojecteerd binnen een geluidzone moet akoestisch onderzoek worden uitgevoerd naar de geluidsbelasting op de gevels van die woningen. De voorkeursgrenswaarde bedraagt 48 dB. Bij een hogere geluidsbelasting moet worden gekeken of er maatregelen getroffen kunnen worden om de geluidsbelasting te reduceren. Indien maatregelen onvoldoende effect geven en/of onmogelijk zijn en de geluidsbelasting niet hoger is dan de maximale grenswaarde van kunnen burgemeester en wethouders een hogere waarde vaststellen. De voorwaarde die de gemeente Apeldoorn daaraan stelt is dat daarvoor een grond aanwezig is. Die gronden zijn vastgelegd in de gemeentelijke beleidsregel Hogere waarden Wet geluidhinder gemeente Apeldoorn.

In het kader van een goede ruimtelijke ordening moeten in een akoestisch onderzoek ook de wegen zonder geluidzone worden beschouwd. Hierbij wordt aansluiting gezocht bij de kaders van de Wgh.

Onderzoeksresultaten wegverkeerslawaai

Het plangebied ligt in de nabijheid van diverse 30km\-wegen. Gelet op de lage verkeersintensiteiten en reeds bekende rekenresultaten kan ten aanzien van deze wegen aangenomen worden dat wordt aan de voorkeursgrenswaarde. Nader onderzoek daarnaar is daarom niet nodig en niet doelmatig.

Verder zijn voor alle woningen de Burg. Jhr. Quarles van Uffordlaan en de Deventerstraat maatgevend. Deze wegen hebben van rechtswege een geluidzone en de effecten daarop op de woningen zijn nader onderzocht.

In de rapportage van Sain Milieuadvies van 27 mei 2021, opgenomen in bijlage 2 van de Bijlagen bij de toelichting, zijn de onderzoeksresultaten naar de geluidsbelasting ten gevolge van deze wegen weergegeven.

Gebleken is, dat er overschrijdingen zijn van de voorkeursgrenswaarde van 48 dB. Bronmaatregelen en/of overdrachtsmaatregelen om de geluidsbelasting te reduceren tot de voorkeursgrenswaarde zijn niet mogelijk of stuiten op stedenbouwkundige redenen en om redenen van doelmatigheid onder meer in relatie tot de financiÃ«le consequenties. De woningen zijn derhalve alleen mogelijk na vaststelling van hogere waarden. Hiertoe is op 31 augustus 2021 een besluit genomen met inachtneming van de gemeentelijke beleidsregel Hogere waarden Wet geluidhinder gemeente Apeldoorn (Bijlage 4 Beschikking hogere grenswaarden).

Verder dient voor de woningen aan het Kanaalpad en de woning aan de Burg. Jhr. Quarles van Uffordlaan bij de bouwvergunning een onderzoek naar de geluidwering van de gevel te worden verricht (Bouwbesluittoets). Voor de reeds bestaande woningen aan de Deventerstraat wordt een onderzoek naar de gelduiwering van de gevel aanbevolen. Voor de tuinen van de zes woningen aan het Kanaalpad, de herbestemde bestaande woning aan de Deventerstraat 98 en de vrijstaande woning aan de Burg. Jhr. Quarles van Uffordlaan, wordt al dan niet deels een geluidsscherm aanbevolen. Om stedenbouwkundige redenen en gelet op de stedelijke context wordt hier echter vanaf gezien. Wel voorziet het voorliggende bestemmingsplan in de mogelijkheid om in een later stadium een scherm op te richten. Dit kan bijvoorbeeld aan de orde zijn als hier in een wat bredere context toe wordt besloten. De gedane aanbevelingen zijn aanvullend op de wettelijke verplichtingen.

Verder is naar aanleiding van het 'Actieplan Geluid Apeldoorn 2018\-2023' de geluidreductie vanwege het plaatsen van een middenberm in de Burg. Jhr. Quarles van Uffordlaan onderzocht.

Gebleken is, dat het hoogste geluidreducerende effect daarvan circa 1 dB bedraagt. Dit effect is minimaal en nauwelijks hoorbaar. Het plaatsen van een dergelijk scherm brengt zeer hoge kosten met zich mee. Gelet op het zeer matige effect, alsmede op de kleinschalige opzet van het voorliggende plan, is besloten dit niet in het kader van het nu voorliggende plan uit te voeren.

Op grond van het voorgaande is geconcludeerd dat het plan voldoet aan de wettelijke vereisten ten aanzien van wegverkeerslawaai en niet leidt tot een onaanvaardbaar woon\- en leefklimaat bij de nieuwe en bestaande geluidgevoelige bestemmingen.

##### 5\.1\.5 Luchtkwaliteit

In de Wet milieubeheer (verder: Wm) zijn eisen opgenomen waaraan de luchtkwaliteit in de buitenlucht moet voldoen. Hierbij is onderscheid gemaakt in grenswaarden waaraan nu moet worden voldaan en grenswaarden waaraan in de toekomst moet worden voldaan. De meest kritische stoffen zijn stikstofdioxide en fijn stof. Aan de andere stoffen die in de Wet worden genoemd wordt in Nederland, behoudens bijzondere situaties, overal voldaan.

Op grond van artikel 5\.16 Wm kan de gemeenteraad een bestemmingsplan met mogelijke gevolgen voor de luchtkwaliteit alleen vaststellen wanneer aannemelijk is gemaakt dat:

* a. het bestemmingsplan niet leidt tot het overschrijden van de in de wet genoemde grenswaarden, of

* b. de luchtkwaliteit als gevolg van het bestemmingsplan per saldo verbetert of ten minste gelijk blijft, of, bij een beperkte toename, door een met de ontwikkeling samenhangende maatregel of effect, per saldo verbetert, of

* c. het bestemmingsplan niet in betekenende mate bijdraagt aan de concentratie van een stof waarvoor in de wet grenswaarden zijn opgenomen, of

* d. de ontwikkeling is opgenomen of past in het Nationaal Samenwerkingsprogramma Luchtkwaliteit.

Niet in betekenende mate bijdragen

In de 'Regeling niet in betekenende mate bijdragen (luchtkwaliteitseisen)' zijn categorieÃ«n van gevallen aangewezen die in ieder geval niet in betekenende mate bijdragen aan de luchtverontreiniging. Een bijdrage is "niet in betekenende mate" als de toename maximaal drie procent van de jaargemiddelde grenswaarde van fijn stof of stikstofdioxide bedraagt. Wanneer een ontwikkeling valt onder Ã©Ã©n van die categorieÃ«n is het niet nodig een onderzoek naar de luchtkwaliteit uit te voeren. De categorieÃ«n van gevallen zijn:

* woningbouwlocaties met niet meer dan 1\.500 nieuwe woningen en Ã©Ã©n ontsluitingsweg;

* woningbouwlocaties met niet meer dan 3\.000 woningen en twee ontsluitingswegen;

* kantoorlocaties met een bruto vloeroppervlakte van niet meer dan 100\.000 m2 en Ã©Ã©n ontsluitingsweg;

* kantoorlocaties met een bruto vloeroppervlakte van niet meer dan 200\.000 m2 en twee ontsluitingswegen.

Verder is een bepaalde combinatie van woningen en kantoren zonder nader onderzoek mogelijk en is er voor sommige inrichtingen geen onderzoeksplicht.

Nationaal Samenwerkingsprogramma Luchtkwaliteit

In het Nationaal Samenwerkingsprogramma Luchtkwaliteit (NSL) staan enerzijds maatregelen die gemeenten, provincies en rijk nemen om de luchtkwaliteit te verbeteren en anderzijds grootschalige, "in betekenende mate" projecten die tot verslechtering kunnen leiden. Per saldo kan Nederland hiermee in 2011 overal aan de grenswaarden van fijn stof voldoen en in 2015 aan de grenswaarden voor stikstofdioxide. Nederland heeft op basis van het NSL van de Europese Commissie uitstel gekregen van de inwerkingtreding van de grenswaarden.

Toepasbaarheidsbeginsel

Op locaties die niet voor het publiek toegankelijk zijn, op het terrein van inrichtingen, op rijbanen van wegen en in de middenbermen van wegen hoeft de luchtkwaliteit niet te worden beoordeeld (het "toepasbaarheidsbeginsel").

Voor alle andere ontwikkelingen moet worden onderzocht wat het effect op de luchtkwaliteit is. Blijkt uit het onderzoek dat de ontwikkeling niet in betekenende mate bijdraagt aan de luchtverontreiniging, dan vormt het onderdeel luchtkwaliteit geen belemmering voor de voorgenomen ontwikkeling. Is de bijdrage wel in betekenende mate maar wordt er geen grenswaarde overschreden, dan is er evenmin een belemmering.

*Onderzoeksresultaten luchtkwaliteit*

Het bestemmingsplan beoogt de bouw van zeven woningen. Daarmee staat vast dat de ontwikkeling valt onder de 'Regeling niet in betekenende mate bijdragen (luchtkwaliteitseisen)'. Hierdoor is het niet nodig luchtkwaliteitsonderzoek uit te voeren.

##### 5\.1\.6 Externe veiligheid

Het beleid voor externe veiligheid is gericht op het verminderen en beheersen van risico's van zware ongevallen met gevaarlijke stoffen in inrichtingen en tijdens het transport ervan. Op basis van de criteria zoals onder andere gesteld in het Besluit externe veiligheid inrichtingen worden bedrijven en activiteiten geselecteerd die een risico van zware ongevallen met zich mee (kunnen) brengen. Daarbij gaat het vooral om de grote chemische bedrijven, maar ook om kleinere bedrijven als LPG\-tankstations en opslagen van bestrijdingsmiddelen. Daarnaast zijn (hoofd)transportassen voor gevaarlijke stoffen, zoals buisleidingen, spoor\-, auto\-, en waterwegen, ook als potentiÃ«le gevarenbron aangemerkt.

Het beleid voor externe veiligheid heeft tot doel zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken zijn gemeenten en provincies verplicht om bij besluitvorming in het kader van de Wet milieubeheer en de Wet ruimtelijke ordening de invloed van een risicobron op zijn omgeving te beoordelen. Daartoe worden in het beleid voor externe veiligheid het plaatsgebonden risico en het groepsrisico gehanteerd.

Het *plaatsgebonden risico* is de kans dat een persoon die zich gedurende een jaar onafgebroken onbeschermd op een bepaalde plaats bevindt, overlijdt als gevolg van een ongeval met gevaarlijke stoffen. Dit risico wordt per bedrijf en per transportas vastgelegd in contouren. Er geldt een contour waarbinnen die kans 10\-6 (Ã©Ã©n op 1\.000\.000\) bedraagt (verder: PR\-contour).

Het *groepsrisico* is een berekening van de kans dat een groep personen binnen een bepaald gebied overlijdt ten gevolge van een ongeval met gevaarlijke stoffen. De oriÃ«ntatiewaarde geeft hierbij de indicatie van een aanvaardbaar groepsrisico. Indien een ontwikkeling is gepland in de nabijheid van een risicobron geldt afhankelijk van de ontwikkeling een verantwoordingsplicht voor het toelaten van gevoelige functies.

*Besluit externe veiligheid inrichtingen*

Voor bepaalde risicovolle bedrijven geldt het Besluit externe veiligheid inrichtingen (Bevi). Hierin zijn de risiconormen voor externe veiligheid met betrekking tot bedrijven met gevaarlijke stoffen wettelijk vastgelegd.

*Transport van gevaarlijke stoffen over water, spoor en weg*

Voor de beoordeling van de risico's vanwege het transport van gevaarlijke stoffen geldt het Besluit externe veiligheid transportroutes, met als uitvloeisel het zogeheten Basisnet en de bijbehorende Regeling basisnet. Er zijn geen wettelijke grenzen voor de aantallen transporten met gevaarlijke stoffen maar er worden wel grenzen gesteld aan de risico's, deze staan in het Basisnet. De vastgestelde risicogrenzen worden getoetst aan het plaatsgebonden risico met een wettelijk harde norm en het groepsrisico met de daarbij behorende oriÃ«ntatiewaarde als ijkpunt. Daarnaast geldt dat het vervoer van gevaarlijke stoffen op een verantwoorde wijze plaatsvindt vanwege de strenge eisen die gelden voor dit vervoer als gevolg van internationale regelgeving.

*Transport van gevaarlijke stoffen door buisleidingen*

Voor de beoordeling van de risico's van het transport van gevaarlijke stoffen door buisleidingen geldt het Besluit externe veiligheid buisleidingen. Naast de toetsing aan het plaatsgebonden risico en het groepsrisico is hierin vastgelegd dat aan weerszijden van een buisleiding een bebouwingsvrije afstand moet worden aangehouden voor beheer en onderhoud van de buisleidingen.

*Nota Milieuveiligheid Apeldoorn*

Uitgangspunt van de Nota Milieuveiligheid, die in december 2011 is vastgesteld, is dat nieuwe risicobronnen alleen nog zijn toegestaan op de grote industrieterreinen, met uitzondering van propaantanks in het buitengebied. Nieuwe risicobedrijven die onder het Bevi vallen kunnen door middel van een afwijkingsbevoegdheid mogelijk worden gemaakt op de grote industrieterreinen. De voorwaarde hierbij is dat de 10\-6 contour voor het plaatsgebonden risico zich niet buiten de inrichtinggrens van het nieuwe bedrijf mag bevinden en dat het invloedsgebied voor het groepsrisico niet verder reikt dan de grens van het industrieterrein. Daarnaast is in de Nota bepaald dat het groepsrisico ten gevolge van een risicobron niet groter mag zijn dan 1 maal de oriÃ«ntatiewaarde.

**Beoordeling**

Het plangebied bevindt zich niet binnen de werkingssfeer van risicobronnen zoals hierboven omschreven. Daarom is voor dit aspect geen nadere aandacht vereist.

##### 5\.1\.7 Elektromagnetische velden

De minister van VROM heeft bij brief van 3 oktober 2005 geadviseerd om bij de vaststelling van nieuwe plannen, zo veel als redelijkerwijs mogelijk is, te vermijden dat er nieuwe situaties ontstaan waarbij kinderen langdurig verblijven in het gebied rond bovengrondse hoogspanningslijnen waarbinnen het jaargemiddelde magneetveld hoger is dan 0,4 microTesla (ÂµT).

De aanleiding voor dit advies is een Engels onderzoek waarbij een licht statistisch verband naar voren is gekomen tussen het langdurig aanwezig zijn van kinderen binnen de 0,4 ÂµT magneetveldzone van bovengrondse hoogspanningslijnen en leukemie bij kinderen tussen 0 en 15 jaar. Het is nog niet duidelijk wat de achterliggende oorzaak hiervan is. Op basis van het voorzorgsprincipe wordt daarom geadviseerd om in nieuwe situaties rekening te houden met deze 0,4 ÂµTâmagneetveldzone rondom hoogspanningslijnen. Gelet op de maatschappelijke kosten\-baten afweging en ook gezien de huidige onzekerheden over de mogelijke gezondheidsrisico's adviseert VROM dat er geen directe aanleiding is om maatregelen te nemen in bestaande situaties. Daaronder worden ook geldende maar nog niet gerealiseerde gevoelige bestemmingen begrepen.

Nieuwe situaties zijn nieuwe bestemmingsplannen en/of wijziging van bestaande bestemmingsplannen en/of plaatsing van nieuwe hoogspanningslijnen dan wel wijzigingen aan bestaande hoogspanningslijnen. Gevoelige bestemmingen zijn locaties waar kinderen langdurig verblijven, zoals woningen, scholen en crÃ¨ches.

Gelet op het hiervoor genoemde VROM\-advies heeft het gemeentebestuur op 6 november 2007 de intentie uitgesproken om op termijn alle bovengrondse hoogspanninglijnen in Apeldoorn ondergronds te brengen. Tot het zover is, zal voor nieuwe ontwikkelingen de lijn van het VROM\-advies gevolgd worden.

*Onderzoeksresultaten*

In de nabijheid van het plangebied bevinden zich geen bovengrondse hoogspanningslijnen.

##### 5\.1\.8 Milieueffectrapportage

*Algemeen*

Bepaalde activiteiten kunnen belangrijke nadelige gevolgen voor het milieu hebben. Welke activiteiten dat zijn is vastgelegd in het Besluit milieueffectrapportage (verder: Besluit m.e.r.) is. De activiteiten zijn onderverdeeld in:

* 1\. activiteiten die belangrijke nadelige gevolgen kunnen hebben voor het milieu (onderdeel C van de bijlage bij Besluit m.e.r.);

* 2\. activiteiten ten aanzien waarvan het bevoegd gezag moet beoordelen of zij belangrijke nadelige gevolgen voor het milieu kunnen hebben (onderdeel D van de bijlage bij Besluit m.e.r.).

Voor het merendeel van de activiteiten van de onderdelen C en D gelden drempelwaarden.

Wanneer het bestemmingsplan een activiteit mogelijk maakt die is opgenomen in onderdeel C van de bijlage bij het Besluit m.e.r. en de activiteit de drempelwaarde overschrijdt, geldt een m.e.r.\-plicht. Wanneer het bestemmingsplan een activiteit mogelijk maakt die is opgenomen in onderdeel D van die bijlage geldt een m.e.r.\-beoordelingsplicht. Als door de activiteit de drempelwaarde wordt overschreden is het verplicht een m.e.r.\-beoordeling te maken. Wanneer de drempelwaarde niet wordt overschreden door de activiteit is het verplicht een m.e.r.\-beoordeling te maken, maar is deze vormvrij. In beide gevallen gelden de volgende verplichtingen:

* de initiatiefnemer moet een aanmeldnotitie opstellen (deze verplichting geldt niet wanneer de gemeente initiatiefnemer is);

* het bevoegd gezag moet een vormvrije m.e.r.\-beoordelingsbesluit nemen; dit besluit moet zijn genomen voordat het ontwerp van het bestemmingsplan ter inzage wordt gelegd;

* de initiatiefnemer moet het m.e.r.\-beoordelingsbesluit bij de vergunningaanvraag voegen.

Wanneer ingevolge de Wet natuurbescherming voor een (bestemmings)plan een passende beoordeling moet worden gemaakt, moet op grond van artikel 7\.2a van de Wet milieubeheer ook een milieueffectrapport worden opgesteld.

*Onderzoeksresultaten*

De beoogde ontwikkeling van 7 woningen valt niet onder de gevallen als genoemd in onderdeel C van de bijlage bij het Besluit m.e.r. (situaties waarvoor een rechtstreekse onderzoeksplicht geldt).

Ten aanzien van de vraag of sprake is van een beoogde activiteit welke is opgenomen in onderdeel D van de bijlage bij het besluit m.e.r. is in casu relevant of deze valt aan te merken als een stedelijk ontwikkelingsproject als bedoeld in onderdeel D11\.2 van deze bijlage. Gelet naar de kleinschalige omvang van de voorgenomen ontwikkeling in relatie tot de stedelijke context waarin deze plaatsvindt en op de aard van de ontwikkeling ten opzichte van de (woon)omgeving, is er geen sprake van een stedelijk ontwikkelingsproject. Daarmee wordt aangesloten bij de benadering uit de jurisprudentie omtrent het begrip stedelijke ontwikkeling uit artikel 1\.1\.1 lid 1 aanhef en onder 1 Bro, waar pas bij 11 woningen (afhankelijk van de context) uitgegaan wordt van een stedelijke ontwikkeling (zie hiervoor ook paragraaf 5\.4).

#### 5\.2 Waterhuishouding

##### 5\.2\.1 Algemeen

Het plangebied ligt in bestaand stedelijk gebied. Het plangebied is circa 0\.56 hectare groot. Het plangebied bevindt zich niet binnen enige Keurzone en niet binnen de zoekgebieden voor waterberging die de provincie Gelderland in de omgevingsvisie heeft aangegeven.

##### 5\.2\.2 Grondwater

Het gebied ligt niet in de grondwaterfluctuatiezone die (toelichtend) in de Omgevingsvisie Gelderland is vastgelegd. Uit gegevens van peilbuizen in de omgeving blijkt dat het grondwaterpeil in het plangebied kan variÃ«ren tussen NAP\+13,0 m en NAP 12,10 m. Er is in en om het plangebied geen grondwateroverlast bekend. Door grondwaterneutraal te bouwen zal grondwater in dit plangebied geen overlast veroorzaken en niet structureel afgevoerd worden. Hierdoor zal het plan grondwaterneutraal worden ontwikkeld.

##### 5\.2\.3 Oppervlaktewater en waterafhankelijke natuur

Het Apeldoorns kanaal is buiten het plangebied gelegen op circa 180 meter afstand. Door dit plan ontstaat geen extra oppervlaktewater. Er zal niet geloosd worden op het oppervlaktewater. Het plan heeft geen nadelige gevolgen voor het oppervlaktewatersysteem in de omgeving.

In en om het plangebied komt geen waterafhankelijke natuur voor. Het plan heeft derhalve geen nadelige gevolgen voor de waterafhankelijke natuur.

##### 5\.2\.4 Afvoer van regenwater

In het plangebied en de omgeving daarvan ligt een gemengd rioolstelsel waarmee vuil\- en regenwater gezamenlijk worden afgevoerd en aan de zuidzijde van het gebied is een hemelwaterstelsel gelegen. De capaciteit van de riolering is voldoende om bij de maatgevende regenbui die eens per 2 jaar optreedt geen water op straat te veroorzaken.

Het gemeentelijk beleid is er op gericht om bij nieuwe stedelijke ontwikkelingen de afvoer van regenwater niet op de riolering aan te sluiten. In de Bouwverordening is bepaald dat het regenwater dat afkomstig is van daken en verhardingen in principe in de bodem moet worden geÃ¯nfiltreerd door middel van een infiltratievoorziening van voldoende capaciteit op eigen terrein.

De materialen die in aanraking komen met het regenwater mogen niet uitlogen en dienen volgens Duurzaam Bouwen geselecteerd te zijn. Bij de infiltratie van regenwater mag de bodem niet verontreinigd raken door met het regenwater afgevoerde vervuilende stoffen.

Bij ontwikkeling van gebieden die voorheen onbebouwd of onverhard waren dient de infiltratievoorziening een berging van minimaal 36 mm ten opzichte van het aangesloten verhard oppervlak te hebben. Bij herontwikkeling van bestaand verhard en/of bebouwd gebied is dit 20 mm. Bij extreme situaties moet voorkomen worden dat afstromend water binnen of buiten het plangebied schade veroorzaakt.

Het waterschap vereist voor nieuwe ontwikkelingen een bergingscapaciteit van 60 mm in het plangebied, hier mag de infiltratiecapaciteit naar de bodem (gedurende 24 uur) van afgetrokken worden. Deze berging mag zowel in als buiten de infiltratievoorzieningen plaats vinden.

![afbeelding "i_NL.IMRO.0200.bp1436-vas1_0011.png"](i_NL.IMRO.0200.bp1436-vas1_0011.png)

De materialen die in aanraking komen met het regenwater mogen niet uitlogen en dienen volgens Duurzaam Bouwen geselecteerd te zijn. Bij de infiltratie van regenwater mag de bodem niet verontreinigd raken door met het regenwater afgevoerde vervuilende stoffen. Bij de uitvoering zal hiermee rekening worden gehouden.

##### 5\.2\.5 Afvoer van afvalwater

De nieuwe gebouwen dienen te worden voorzien van gescheiden afvoeren voor vuil\- en regenwater, zoals op grond van het Bouwbesluit verplicht is. De vuilwaterafvoer van de bebouwing wordt aangesloten op het gemeentelijke gemengde rioolstelsel. Het bestaande rioolstelsel in en om het plangebied heeft voldoende capaciteit voor deze extra vuilwaterafvoer van de nieuwbouw.

##### 5\.2\.6 Watertoets

Het plan omvat minder dan 10 woningen/1\.500 mÂ² extra verhard oppervlak. Het plangebied ligt niet in een Keurzone of in een zoekgebied voor waterberging. Het plan betreft geen HEN\-water (inclusief beschermingszone), landgoed, weg, spoorlijn, damwand, scherm, ontgronding et cetera. Bovendien zal er niet meer dan de landelijke afvoernorm geloosd gaan worden op het oppervlaktewater. Daarom is dit plan in het kader van de watertoets een postzegelplan als omschreven door Waterschap Vallei en Veluwe. Voor het plan geldt dan ook het standaard wateradvies. Afwijkingen van dit standaard wateradvies zijn gemotiveerd aangegeven. Bij negatieve gevolgen voor het watersysteem is aangegeven hoe deze gemitigeerd dan wel gecompenseerd worden.

Om deze redenen is het plegen van overleg met het waterschap als bedoeld in artikel 3\.1\.1 van het Besluit ruimtelijke ordening achterwege gelaten, dit in overeenstemming met de richtlijn 'Watertoetsprocedureregels voor postzegelplannen' van het waterschap.

#### 5\.3 Natuurwaarden

##### 5\.3\.1 Wettelijk kader en beleid

###### 5\.3\.1\.1 Europese regelgeving

De twee Europese richtlijnen Vogelrichtlijn (1979\) en Habitatrichtlijn (1992\) vormen samen de belangrijkste natuurbeschermingswetgeving op Europees niveau. De Vogelrichtlijn heeft tot doel in het wild levende vogelsoorten op het grondgebied van de EU te beschermen. De EU\-lidstaten zijn verplicht voor alle vogelsoorten die in hun land leven leefgebieden van voldoende grootte en kwaliteit te beschermen. De Habitatrichtlijn waarborgt de biologische diversiteit door het in stand houden van natuurlijke leefgebieden en de wilde flora en fauna. De Habitatrichtlijn is gericht op de bescherming van soorten en van natuurlijke habitats. Beide richtlijnen verplichten de lidstaten tot het aanwijzen van te beschermen gebieden, zogeheten speciale beschermingszones. Het netwerk van speciale beschermingszones die op grond van de Vogelrichtlijn en Habitatrichtlijn zijn aangewezen wordt over het algemeen als Natura 2000 aangeduid. Een Natura 2000\-gebied kan uit een Vogelrichtlijngebied, een Habitatrichtlijngebied of een combinatie van beide bestaan. Bij een gecombineerd Vogelrichtlijn\- en Habitatrichtlijngebied kan elk onderdeel zijn eigen begrenzing hebben, afhankelijk van de aanwezige natuurwaarden.

###### 5\.3\.1\.2 Rijksbeleid en wetgeving

**Wet natuurbescherming**

Rijksregels over natuurbescherming staan in de *Wet natuurbescherming* (verder: Wnb). De wet kent een algemene zorgplicht voor iedereen in Nederland ten aanzien van Natura 2000\-gebieden, bijzondere nationale natuurgebieden en in het wild levende dieren en planten.

De Wnb geeft de provincies de opdracht om gebieden aan te wijzen die behoren tot het 'natuurnetwerk Nederland', een samenhangend landelijk ecologisch netwerk. Andere gebieden kunnen de provincies aanwijzen als bijzondere provinciale natuurgebieden dan wel bijzondere provinciale landschappen.

De Wnb bevat âvoor zover voor bestemmingsplannen relevant\- regels voor de bescherming van gebieden, voor de bescherming van soorten en over houtopstanden.

*Gebiedsbescherming*

De minister van Economische Zaken wijst Natura 2000\-gebieden aan, de speciale beschermingszones als bedoeld in de Vogel\- en de Habitatrichtlijn. Het aanwijzingsbesluit bevat de instandhoudingsdoelstellingen voor het gebied. De provincie stelt voor het Natura 2000\-gebied iedere 6 jaar een beheerplan vast.

Op grond van de artikelen 2\.7 en 2\.8 Wnb stelt een bestuursorgaan een plan dat significante gevolgen kan hebben voor een Natura 2000\-gebied uitsluitend vast indien uit een passende beoordeling van de gevolgen voor het Natura 2000\-gebied, waarin rekening is gehouden met de instandhoudingsdoelstellingen voor dat gebied, de zekerheid is verkregen dat het plan de natuurlijke kenmerken van het gebied niet zal aantasten. Als uit de passende beoordeling die vereiste zekerheid niet is verkregen kan het plan uitsluitend worden vastgesteld als is voldaan aan elk van de voorwaarden:

* a. er zijn geen alternatieve oplossingen;

* b. het plan is nodig om dwingende redenen van groot openbaar belang, en

* c. er worden de nodige compenserende maatregelen getroffen om te waarborgen dat de algehele samenhang van Natura 2000 bewaard blijft.

Als het plan significante gevolgen kan hebben voor een prioritair type natuurlijke habitat of een prioritaire soort in een Natura 2000\-gebied geldt in plaats van de hiervoor genoemde voorwaarde b, de voorwaarde dat het plan nodig is vanwege:

* 1\. argumenten die verband houden met de menselijke gezondheid, de openbare veiligheid of met voor het milieu wezenlijk gunstige effecten, of

* 2\. andere dwingende redenen van openbaar belang, na advies van de Europese Commissie.

Als compenserende maatregelen nodig zijn, moeten deze onderdeel uitmaken van het plan.

Wanneer ingevolge de Wet natuurbescherming voor een (bestemmings)plan een passende beoordeling moet worden gemaakt, moet op grond van artikel 7\.2a van de Wet milieubeheer ook een milieueffectrapport worden opgesteld.

*Soortenbescherming*

De Wnb kent drie verschillende beschermingsregimes voor soorten:

* a. een beschermingsregime voor Vogelrichtlijnsoorten;

Op grond van dit regime is het verboden om opzettelijk in het wild levende vogels te doden of te vangen, om opzettelijk nesten, rustplaatsen en eieren te vernielen of te beschadigen, nesten van vogels weg te nemen en om vogels opzettelijk te storen.

* b. een beschermingsregime voor soorten van de Habitatrichtlijn en van de Verdragen van Bern en Bonn;

Dit regime bevat de verboden om in het wild levende dieren van de bedoelde soorten in hun natuurlijk verspreidingsgebied opzettelijk te doden of te vangen, opzettelijk te verstoren, hun eieren opzettelijk te vernielen of te rapen, hun voortplantingsplaatsen of rustplaatsen te beschadigen of te vernielen en om bedoelde plantensoorten opzettelijk te plukken en te vernielen.

* c. een beschermingsregime voor andere, vanuit nationaal oogpunt beschermde soorten

Op grond van dit regime is het verboden om de soorten die zijn opgenomen in de bijlage bij de wet van de bijlagen opzettelijk te doden of te vangen, de vaste voortplantingsplaatsen of rustplaatsen van de in de bijlage genoemde dieren opzettelijk te beschadigen of te vernielen en om bepaalde vaatplanten opzettelijk te plukken en te vernielen.

Van deze verboden kan de provincie ontheffing (in individuele gevallen) respectievelijk (bij verordening) vrijstelling verlenen. Dit kan alleen als aan drie criteria is voldaan:

* a. er is geen andere bevredigende oplossing voor de handeling mogelijk;

* b. de handeling is nodig vanwege een van de in de wet genoemde en per beschermingsregime verschillende belangen, zoals de volksgezondheid, de openbare veiligheid of (bij het beschermingsregime voor nationaal beschermde soorten) in het kader van de ruimtelijke inrichting of ontwikkeling van gebieden en het daarop volgende gebruik van het betreffende gebied;

* c. de ingreep doet geen afbreuk aan de staat van instandhouding van de betreffende soort.

Voor een deel van de andere, vanuit nationaal oogpunt beschermde soorten hebben provinciale staten in de Omgevingsverordening Gelderland vrijstelling verleend voor zover het gaat om handelingen in het kader van de ruimtelijke inrichting of ontwikkeling en het bestendig beheer en onderhoud.

*Houtopstanden*

Tot slot kent de Wnb het verbod om een houtopstand geheel of gedeeltelijk te (doen) vellen, zonder voorafgaande melding daarvan aan de provincie. Dit verbod geldt niet binnen de bebouwde kom en voor bepaalde typen bomen.

**Besluit algemene regels ruimtelijke ordening**

In het *Besluit algemene regels ruimtelijke ordening* is bepaald dat de aanwijzing en begrenzing van de gebieden die behoren tot het 'natuurnetwerk Nederland' en de aanwijzing van de wezenlijke kenmerken en waarden van die gebieden bij provinciale verordening geschiedt. Ook is daarin bepaald dat bij provinciale verordening regels worden gesteld over bestemmingsplannen die betrekking hebben op een gebied behorend tot het natuurnetwerk Nederland.

##### 5\.3\.2 Onderzoeksresultaten

*Gebiedsbescherming*

Ten behoeve van de voorgenomen ontwikkeling langs het Kanaalpad en bij de Burg. Jhr. Quarles van Uffordlaan heeft Econsultancy onderzoek verricht naar de stikstofdepositie op de omliggende Natura 2000\-gebieden. Daarbij is nog uitgegaan van een dubbele woning bij de Burg. Jhr. Quarles van Uffordlaan (het voorliggende plan betreft nu Ã©Ã©n woning ter plekke). Zowel de aanlegfase als de gebruiksfase zijn onderzocht. De relevante emissies van stikstofoxiden (NOx) en ammoniak tijdens de aanlegfase vinden plaats door de verkeersbewegingen ten behoeve van de af\- en aanvoer van materialen en de inzet van mobiele werktuigen tijdens de constructie. De relevante emissies tijdens de gebruiksfase vinden plaats door de verkeersbewegingen van en naar het plan.

De berekening van de effecten van zowel de aanleg\- als de gebruiksfase is verricht met behulp van het programma AERIUS Calculator. Het effect op de Natura 2000\-gebieden is kleiner dan of gelijk aan 0,00 mol/ha/jaar. Bij een dergelijke effect zal het beoogde plan niet voor een significante toename in stikstofdepositie zorgen en kunnen negatieve effecten worden uitgesloten. Op basis van het onderzoek blijkt dat er geen vergunning benodigd is voor het aspect stikstof.

*Soortenbescherming*

De woningen aan de Deventerstraat worden niet gesloopt en de vaste verblijfplaatsen van gebouwbewonende soorten aldaar worden dan ook niet aangetast.

Verder zal ten behoeve van het plan het grasveld verdwijnen en zullen aan de oostkant van de Burg. Jhr. Quarles van Uffordlaan enkele bomen gekapt moeten worden. Het grasveld is kort gemaaid en kent weinig biodiversiteit in plantensoorten. Uit gegevens van de NDFF komt naar voren dat rond het plangebied enkel vogelsoorten zijn gevonden, uitgezonderd Ã©Ã©n waarneming van een eekhoorn en waarnemingen van de gewone dwergvleermuis.Â  Daarmee zal het grasveld ecologisch geen rol vervullen als essentieel verblijf\- of foerageergebied. Voor de eekhoorn geldt voor ruimtelijke ontwikkelingen een vrijstelling van de ontheffingsplicht in de provincie Gelderland. Vaste verblijfplaatsen, vliegroutes en essentieel foerageergebied van de gewone dwergvleermuis zullen niet aangetast worden door het plan. Hierdoor is geen verder onderzoek/quickscan flora en fauna noodzakelijk. Wel moet bij het verwijderen van de bomen rekening worden gehouden met eventueel in gebruik zijnde vogelnesten.

#### 5\.4 Duurzame verstedelijking

##### 5\.4\.1 Wettelijk kader

Op grond van artikel 3\.1\.6, tweede lid, van het Besluit ruimtelijke ordening bevat de toelichting bij een bestemmingsplan dat een nieuwe stedelijke ontwikkeling mogelijk maakt, een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien.

De begrippen 'stedelijke ontwikkeling' en 'bestaand stedelijk gebied' zijn als volgt gedefinieerd (artikel 1\.1\.1 Bro):

* Stedelijke ontwikkeling: ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

* Bestaand stedelijk gebied: bestaand stedenbouwkundig samenstel van bebouwing ten behoeve van wonen, dienstverlening, bedrijvigheid, detailhandel of horeca, alsmede de daarbij behorende openbare of sociaal culturele voorzieningen, stedelijk groen en infrastructuur.

In de praktijk wordt dit de ladder voor duurzame verstedelijking genoemd. De ladder voor duurzame verstedelijking is ingericht voor een zorgvuldige afweging en transparante besluitvorming bij alle ruimtelijke en infrastructurele besluiten waardoor de ruimte in stedelijke gebieden optimaal benut wordt.

##### 5\.4\.2 Onderzoeksresultaten

In haar overzichtsuitspraak van 28 juni 2017 (Uitspraak 201608869/1/R3, ECLI:NL:RVS:2017:1724\) heeft de Afdeling bestuursrechtspraak overwogen:

'Wanneer een bestemmingsplan voorziet in niet meer dan 11 woningen die gelet op hun onderlinge afstand als Ã©Ã©n woningbouwlocatie als bedoeld in artikel 1\.1\.1, eerste lid, van het Bro, kunnen worden aangemerkt, kan deze ontwikkeling in beginsel niet als een stedelijke ontwikkeling worden aangemerkt.'

In casu wordt voorzien in nieuwe mogelijheden voor 7 woningen. De woningen aan de Deventerstraat zijn reeds bestaand en ook als woning in gebruik. De juridisch\-planologische procedure voor het kantorenpand aan de kop van de nieuw te bouwen woningen is al doorlopen en afgerond, het voorliggende plan voorziet hier uitsluitend in een op de vergunde situatie afgestemde bestemmingsplanregeling. Het nu voorliggende plan voorziet dan ook niet in een stedelijke ontwikkeling als bedoeld in artikel .1\.1, eerste lid, van het Bro.

#### 5\.5 Archeologie

##### 5\.5\.1 Beleid

###### 5\.5\.1\.1 Provinciaal beleid

In de Omgevingsvisie Gaaf Gelderland hebben provinciale staten het provinciale beleid omtrent archeologie vastgelegd: De provincie streeft er naar archeologie expliciet te betrekken bij de integrale afweging bij planontwikkeling. Bij locatiekeuze en planuitwerking moet voldaan worden aan de basiskwaliteitseisen van de bodem, waaronder archeologie. Ruimtelijke plannen en projecten die archeologische gegevenheden in de bodem kunnen aantasten moeten zo veel mogelijk rekening houden met bekende en te verwachten archeologische waarden.

De Omgevingsverordening Gelderland bevat, voor zover voor dit plangebied relevant, geen regels over cultuurhistorie.

###### 5\.5\.1\.2 Gemeentelijk beleid

Als vervolg op de Nota Apeldoorns Karakter! heeft de gemeenteraad op 18 juni 2015 de Archeologische beleidskaart 2015 vastgesteld, die de Archeologische beleidskaart uit 2006 vervangt. De archeologische beleidskaart kent drie categorieÃ«n terreinen met archeologische waarden. Er is vastgesteld dat op deze terreinen archeologische waarden aanwezig zijn of dat het zeer waarschijnlijk is dat deze aanwezig zijn. Daarnaast zijn er drie zones met een archeologische verwachting. Deze zones geven de dichtheid weer waarop een archeologische vindplaats wordt verwacht.

De kans op het aantreffen van een archeologische vindplaats is afhankelijk van de archeologische verwachting voor het gebied Ã¨n van de omvang van de graafwerkzaamheden. Daarom is aan de verschillende gebiedscategorieÃ«n specifiek beleid gekoppeld.

*Categorie 1: Terrein met monumentale archeologische waarden*

Het gaat hier om wettelijk beschermde monumenten en door de gemeente op basis van de Monumentenverordening aangewezen gemeentelijke monumenten. Op deze terreinen is het vrijwel zeker dat bij grondwerkzaamheden schade aan de archeologische vindplaats toegebracht wordt. De bescherming van deze terreinen is geregeld in de Erfgoedwet, de Monumentenwet en de Monumentenverordening.

*Categorie 2: Terrein met vastgestelde archeologische waarden*

Terreinen met vastgestelde archeologische waarden zijn die gebieden waarvan in het verleden is vastgesteld dat er zich een behoudenswaardige archeologische vindplaats bevindt. Bij verstoringen van de bodem groter dan 50 m2 is het verplicht archeologisch onderzoek uit te voeren.

*Categorie 3: Terrein met archeologische waarden*

Tot de terreinen met archeologische waarden behoren de enken, dorpskernen en historische locaties. In deze gebieden zijn archeologische waarden aanwezig, maar waar deze precies liggen is niet altijd bekend. Bij bodemingrepen is de kans dan ook zeer aannemelijk dat archeologische waarden worden aangetroffen. In deze gebieden moet bij verstoringen van de bodem groter dan 100 m2 archeologisch onderzoek uitgevoerd worden.

*Categorie 4: Zone met (middel)hoge archeologische verwachting*

In deze categorie vallen de terreinen die op de archeologische kenniskaart een middelhoge en hoge archeologische verwachting bezitten. In deze gebieden wordt verspreide begraving, bewoning en landgebruik voorafgaande aan de dorpsvorming in de Late Middeleeuwen verwacht. Pas bij grotere bodemingrepen wordt de kans groot dat zo'n vindplaats wordt aangetroffen. Daarom hoeft bij verstoringen van de bodem kleiner dan 500 m2 geen archeologisch onderzoek uitgevoerd te worden.

*Categorie 5: Zone met lage archeologische verwachting*

In gebieden met een lage archeologische verwachting is de dichtheid van archeologische vindplaatsen naar verwachting laag. Daarom hoeft er in deze gebieden alleen archeologisch onderzoek te worden gedaan als er meer dan 2\.500 m2 van de bodem verstoord gaat worden.

*Categorie 6: Zone met geen archeologische verwachting*

In gebieden waar het bodemarchief door menselijk of natuurlijk toedoen is verdwenen of waar zeker is dat er geen archeologische waarden (meer) aanwezig zijn hoeft geen archeologisch onderzoek te worden uitgevoerd. Het gaat hier om grote verstoringen van de bodem: wegvlak A1, de spoorlijn ter hoogte van de stuwwal en niet\-historisch water. Deze categorie zal in de loop van de tijd groter worden naarmate meer archeologisch onderzoek is uitgevoerd. Een actueel overzicht van overige gebieden in deze categorie wordt door middel van de archeologische kenniskaart bijgehouden.

*Verstoringsdiepte waarvoor onderzoeksplicht geldt*

De verplichting om archeologisch onderzoek uit te voeren geldt voor ieder van de genoemde gebiedscategorieÃ«n bij een verstoring dieper dan 35 cm onder het vastgestelde maaiveld. Een uitzondering op deze diepte wordt gemaakt voor natuurgebieden. Ervaring leert dat archeologische waarden in natuurgebieden relatief dicht aan het oppervlak kunnen liggen. Daarom is in natuurgebieden bij verstoringen van de bodem groter dan 10\.000 m2 altijd een archeologisch onderzoek nodig, ongeacht de diepte van de verstoring.

##### 5\.5\.2 Onderzoeksresultaten

Uit de archeologische beleidskaart blijkt dat de nog geldende dubbelbestemming 'Waarde \- Archeologie' niet meer actueel is. De archeologische verwachting is afgeschaald naar laag en daarmee de vrijstellingsgrenzen naar 2500m2 bij een diepte van 35 cm:

In gebieden met een lage archeologische verwachting is de dichtheid van archeologische vindplaatsen naar verwachting laag. Daarom hoeft er in deze gebieden alleen archeologisch onderzoek te worden gedaan als er meer dan 2\.500 m2 van de bodem verstoord gaat worden.

Dit betekent dat er nu geen archeologisch onderzoek is vereist. De dubbelbestemming van de gronden kan worden gewijzigd naar 'overige zone \- lage archeologische verwachtingswaarde' . Pas als voor de bouw van de woningen (en de doorgaans daarbij horende infrastructurele graafwerkzaamheden voor kabels en leidingen etc) de bodem over een oppervlak van meer dan 2500 m2 en dieper dan 35 cm verstoord zal gaan worden, is verkennend archeologisch onderzoek nodig in de vorm van een bureau\- en booronderzoek.

#### 5\.6 Cultuurhistorie

##### 5\.6\.1 Wettelijk kader en beleid

###### 5\.6\.1\.1 Rijksbeleid en wetgeving

Op grond van artikel 3\.1 van de Erfgoedwet kan de Minister van Onderwijs, Cultuur en Wetenschap een monument dat van algemeen belang is vanwege zijn schoonheid, betekenis voor de wetenschap of cultuurhistorische waarde aanwijzen als rijksmonument.

In het Besluit ruimtelijke ordening is bepaald dat in de toelichting op een bestemmingsplan een beschrijving moet worden gegeven van de wijze waarop met de in het gebied aanwezige cultuurhistorische waarden en in de grond aanwezige of te verwachten monumenten rekening is gehouden.

Aanvullend op de Structuurvisie Infrastructuur en Ruimte heeft het Rijk een visie op het cultureel erfgoed opgesteld, genaamd 'Kiezen voor karakter; visie erfgoed en ruimte'. Deze visie geeft aan hoe het Rijk het onroerend cultureel erfgoed borgt in de ruimtelijke ordening, welke prioriteiten het kabinet daarbij heeft en hoe het wil samenwerken met publieke en private partijen. Vanuit een brede erfgoedvisie wordt ingezoomd op de meest actuele en urgente opgaven van nationaal belang.

###### 5\.6\.1\.2 Provinciaal beleid

In de Omgevingsvisie Gaaf Gelderland stelt de provincie over cultuur en erfgoed het volgende: De Gelderse steden kenmerken zich door een sterk historisch karakter, door een hoge ruimtelijke kwaliteit, een goed ontwikkelde culturele infrastructuur en huisvesten enkele topinstellingen. Al deze kwaliteiten dragen in belangrijke mate bij aan een aantrekkelijk woon\-, werk\- en vestigingsklimaat. Om deze redenen investeert de provincie in de verdere ontwikkeling van erfgoed en cultuur, kennisontwikkeling, cultureel ondernemerschap en innovatie. In alle regio's stimuleert de provincie samen met gemeenten kunst en cultuur die bijdragen aan een sterk vestigingsklimaat, regionale identiteit en vrijetijdseconomie.

De Omgevingsverordening Gelderland bevat, voor zover voor dit plangebied relevant, geen regels over cultuurhistorie.

###### 5\.6\.1\.3 Gemeentelijk beleid

Op de cultuurhistorische beleidskaart die hoort bij de gemeentelijke Nota Apeldoorns Karakter!, staat de mate waarin de cultuurhistorische waarden een rol zullen spelen bij ruimtelijke plannen. De attentiewaarde kent drie gradaties:

* Hoge attentiewaarde: bij ruimtelijke ontwikkelingen is cultuurhistorisch onderzoek verplicht. Gestreefd wordt naar behoud, herstel en versterking van de cultuurhistorische waarden.

* Gemiddelde attentiewaarde: bij ruimtelijke ontwikkelingen is cultuurhistorisch bureauonderzoek verplicht. Gestreefd wordt naar behoud, herstel en versterking van de cultuurhistorische waarden.

* Lage attentiewaarde: bij ruimtelijke ontwikkelingen is een cultuurhistorische quick\-scan naar objecten verplicht. Aanbevolen wordt om cultuurhistorische waarden te behouden, herstellen en te versterken.

In de nota is vastgelegd dat gebieden met de hoogste cultuurhistorische waarden in het bestemmingsplan een beschermende regeling krijgen.

In 2012 heeft de gemeenteraad de Implementatienotitie modernisering monumentenzorg vastgesteld. In deze notitie is vastgelegd dat de iconen (monumenten, beeldbepalende panden en beschermde gezichten of gebieden) worden beschermd via sectorale regels, zoals de Erfgoedwet en de gemeentelijke monumentenverordening. Andere cultuurhistorische waardevolle kwaliteiten worden \-waar nodig en mogelijk\- door middel van het bestemmingsplan beschermd.

##### 5\.6\.2 Onderzoeksresultaten

###### 5\.6\.2\.1 Cultuurhistorische analyse

In de cultuurhistorische beleidskaart is het grootste deel van het plangebied aangemerkt als gebied met lage attentiewaarden en het terrein van Deventerstraat 90 met gemiddelde attentiewaarden. Bij lage attentiewaarden is een cultuurhistorische quick\-scan naar objecten verplicht. Hieruit is gebleken dat er geen monumentale of karakteristieke bebouwing binnen het plangebied aanwezig is. Bij gemiddelde attentiewaarden is cultuurhistorische bureauonderzoek verplicht. De cultuurhistorische analyse Zevenhuizen beschrijft de ontwikkelingsgeschiedenis van het gebied en geeft aanbevelingen over behoud en versterking van waardevolle aspecten. Het betreffende plan houdt rekening met de impact op de historische lintbebouwing aan de Deventerstraat als cultuurhistorisch waardevolle structuur.

###### 5\.6\.2\.2 Monumenten

Monumenten zijn elementen met een hoge cultuurhistorische waarde die op grond van de Erfgoedwet dan wel de Monumentenverordening als monument zijn aangewezen. In het plangebied bevinden zich geen monumenten of kandidaat\-monumenten.

###### 5\.6\.2\.3 Karakteristieke panden

Karakteristieke panden hebben geen monumentenstatus maar zijn door hun cultuurhistorische en ruimtelijke waarde van groot belang voor het karakteristieke beeld van hun omgeving. Die waarden komen onder andere tot uitdrukking in de gebiedseigen typologie, markante ligging, bijdrage aan het typische beeld en/of de bijzondere vorm en functie. In het plangebied is geen sprake van panden die als zodanig zijn aangemerkt.

#### 5\.7 Financieel\-economische uitvoerbaarheid

Gelet op het stelsel van de Wro moet de gemeenteraad een exploitatieplan vaststellen voor gronden waarop een bij algemene maatregel van bestuur (\= Besluit ruimtelijke ordening) aangewezen bouwplan is voorgenomen. Op grond van artikel 6\.2\.1a Bro wordt een bouwplan van een of meer woningen (in dit geval gaat het om maximaal 35 woningen) toegestaan. Er moet een afweging worden gemaakt over het vaststellen van een exploitatieplan. Dit is niet aan de orde als de kosten anderszins zijn verzekerd.

Exploitatieplan of overeenkomst

Gemeenten zijn op grond van de Wro verplicht om de kosten van de grondexploitatie te verhalen. Ingeval de gemeente de uitgeefbare gronden in eigendom heeft, vindt verhaal van de kosten van de grondexploitatie plaats door verkoop van bouwrijpe grond. Ingeval de gemeente niet over de gronden beschikt, kan de gemeente een overeenkomst over grondexploitatie aangaan waarbij de grondeigenaar zich verbindt de kosten van grondexploitatie aan de gemeente te voldoen. Indien het niet mogelijk is het kostenverhaal bij overeenkomst te verzekeren dient er, gelijktijdig met het bestemmingsplan, een exploitatieplan vastgesteld te worden. In dat laatste geval worden de kosten van de grondexploitatie verhaald door een financiÃ«le voorwaarde aan de bouwvergunning te verbinden. Kostenverhaal met behulp van een exploitatieplan wordt het verplichte kostenverhaal genoemd, in tegenstelling tot het vrijwillige kostenverhaal bij overeenkomst. Overeenkomsten die tot stand komen voorafgaand aan de vaststelling van een exploitatieplan worden anterieure overeenkomsten genoemd. Ook na vaststelling van een exploitatieplan is het mogelijk een overeenkomst over grondexploitatie aan te gaan. Laatstbedoelde overeenkomsten worden posterieure overeenkomsten genoemd.

Conclusie

In het voorliggende geval is sprake van uitgeefbare gronden die in eigendom zijn van de gemeente. Het verhaal van de kosten van de grondexploitatie vindt plaats door verkoop van deze gronden. Kosten en vergoeding van kosten (door bijvoorbeeld planschade) komen voor rekening van de uitvoerende particuliere partijen. Het bestemmingsplan is daarmee vanuit gemeentelijk perspectief financieel en economisch uitvoerbaar.

### 6 JURIDISCHE PLANOPZET

#### 6\.1 Inleiding

In hoofdstuk 4 is de voorgestane invulling van het plangebied beschreven. Hoofdstuk 5 toont aan dat deze invulling uitvoerbaar is. De volgende stap is het treffen van een juridische regeling die de invulling mogelijk maakt. Dit hoofdstuk beschrijft deze regeling. In paragraaf 6\.2 wordt het karakter van dit bestemmingsplan beschreven. Paragraaf 6\.3 beschrijft de gebruikte bestemmingen. Hier worden zowel de regels als de weergave van de bestemmingen op de plankaart beschreven. De beschrijving geeft aan hoe de regeling geÃ¯nterpreteerd moet worden. In paragraaf 6\.4 tenslotte worden de algemene regels en de overgangs\- en slotregels besproken.

#### 6\.2 Karakter bestemmingsplan

Bestemmingsplan Burgemeester Jhr Quarles van Uffordlaan is een ontwikkelingsplan, waarin de toekomstige situatie uitgangspunt is voor de wijze van bestemmen.

#### 6\.3 Bestemmingen

De bestemmingen zijn vastgelegd in de regels en op de plankaart. Samen geeft dit de regels voor gebruik en bebouwing van de grond. De bestemmingen worden hierna besproken.

*Kantoor*

Op de gronden met de bestemming 'Kantoor' zijn kantoren, zakelijke dienstverlening, congres\- en vergaderruimten, nutsvoorzieningen, tuinen en erven toegestaan, inclusief bouwwerken en parkeervoorzieningen. Er is een bouwvlak aangegeven waarbinnen de gebouwen moeten worden geplaatst.

*Verkeer \- Verblijfsgebied*

De bestemming Verkeer \- Verblijfsgebied wordt gegeven aan de gebieden die een verblijfsfunctie hebben. Dit betreft wegen, straten, voet\- en fietspaden, bermen en parkeervoorzieningen in de woongebieden. Ook de geplande parkeerkoffer is hieronder geschaard.

*Wonen*

De woningen in het plangebied hebben de bestemming Wonen. Onder het wonen dat op grond van deze bestemming is toegestaan valt ook zelfstandig wonen met ambulante begeleiding.

Voor de woningen is op de plankaart een bouwvlak gegeven, waarbinnen de hoofdgebouwen moeten worden geplaatst.

Door middel van bouwaanduidingen is onderscheid gemaakt tussen de verschillende bouwwijzen van de woningen: vrijstaand, twee\-onder\-een\-kap, aaneengebouwd en gestapeld. Ter plaatse van de aanduiding twee\-aaneen zijn zowel twee\-onder\-een\-kapwoningen als vrijstaande woningen toegestaan. De hoofdgebouwen moeten binnen het bouwvlak worden geplaatst. De nog beschikbare uitbreidingsruimte hangt daarmee af van de diepte van de bestaande woning. In principe krijgt een rijtjeswoning minder uitbreidingsmogelijkheden dan een vrijstaande woning. De reden hiervoor is dat een achteraanbouw aan een vrijstaande woning in het algemeen minder van invloed is op het woongenot van de buren, dan wanneer het gaat om een rijtjeswoning.

Bijgebouwen, aan\- en uitbouwen en overkappingen mogen in beginsel worden gesitueerd in achtererfgebied. Hiermee is aansluiting gezocht met de regeling voor het vergunningvrij bouwen van bijbehorende bouwwerken. Er is een afwijkingsbevoegdheid opgenomen waarmee het situeren van bijgebouwen, aan\- en uitbouwen en overkappingen in voorerfgebied mogelijk kan worden gemaakt. Toetsingscriterium voor deze bevoegdheid is de stedenbouwkundige kwaliteit die met het bestemmignsplan is beoogd. De definities van de begrippen achtererfgebied, voorerfgebied en openbaar toegankelijk gebied zijn uit artikel 2 lid 3 van Bijlage II bij het Besluit omgevingsrecht overgenomen.

Ter plaatse van de aanduiding 'bijgebouwen' geldt in afwijking van het bovestaande, dat de bijgebouwen, aan\- en uitbouwen en overkappingen juist uitsluitend ter plaatse van die aanduiding mogen wordne gebouwd. Dit betreft de zes nieuw te bouwen woningen aan de Burg. Jhr. Quarles van Uffordlaan, dit gelet op het specifieke ontwerpvan de wonigen en de specifieke stedenbouwkundige uitgansgpunten ten aanzien van deze woningen.

De maximaal toegelaten oppervlakte aan bijgebouwen, aan\- of uitbouwen en overkappingen is gerelateerd aan de oppervlakte van de kavel. Is de kavel kleiner dan 500 m2 dan is ten hoogste 50 m2 aan bijgebouwen, aan\- of uitbouwen en overkappingen toegestaan, bij kavels tussen 500 en 750 m2 is die oppervlakte maximaal 65 m2 en is de kavel groter dan 750 m2 dan is ten hoogste 85 m2 aan erfbebouwing toegestaan. Daarbij geldt wel steeds de voorwaarde dat niet meer dan 60% van de kavel wordt bebouwd.

Voor de woningen aan de Deventerstraat 98, 100 en 102, alsmede voor de nieuwe woning achter Deventerstraat 98, wordt voorzien in een ontsluiting langs de achterzijde c.q. zijkant van de woningen. Daarmee kan worden voorzien in de bereikbaarheid van de benodigde parkeerplaatsen op eigen erf. De hiervoor te gebruiken grond is aangegeven met de aanduiding 'ontsluiting'.

*Beroeps\- en bedrijfsuitoefening aan huis*

Bij recht is het gebruik van een deel van de gebouwen voor beroepsuitoefening en niet\-publieksgerichte bedrijfsmatige activiteiten aan huis toegestaan. Daarbij worden enige beperkingen gesteld, waaronder aan de daarvoor te gebruiken oppervlakte, om ervoor te zorgen dat het woonkarakter van de woning het beroeps\- of bedrijfsmatige gebruik blijft overheersen. Voor de niet\-publieksgerichte bedrijfsmatige activiteiten aan huis geldt dat alleen bedrijfsactiviteiten die voorkomen op de Lijst van toegelaten bedrijfsactiviteiten aan huis zijn toegestaan. Voor deze lijst is aansluiting gezocht bij de bedrijven die in de richtafstandenlijst van de VNG\-uitgave 'Bedrijven en milieuzonering' als bedrijven van categorie 1 zijn aangemerkt. Omdat het gaat om activiteiten in een woning op een relatief klein oppervlak is het aantal bedrijfsactiviteiten dat is toegelaten zeer beperkt gehouden.

Binnen de bestemmingen Bedrijf en Bedrijventerrein en die bestemmingen die ook bedrijfsactiviteiten mogelijk maken is het uitoefenen van een bedrijf op het hele perceel toegelaten. Het is dan overbodig om nog iets te regelen over bedrijfsuitoefening aan huis. Voor alle duidelijkheid is in die bestemmingen vastgelegd dat het uitoefenen van een beroep aan huis is toegestaan.

*Bouwregels*

Voor de maatvoering van gebouwen en bouwwerken, geen gebouwen zijnde is per bestemming een bebouwingsschema opgenomen. In de bebouwingsschema's staan de maatvoeringsaspecten die voor die specifieke bestemming gelden. Vaak wordt verwezen naar de maatvoeringsaanduidingen op de plankaart.

*Bevoegd gezag*

Waar dit bestemmingsplan de bevoegdheid in het leven roept om af te wijken van de regels, is die bevoegdheid toebedeeld aan het bevoegd gezag. Over het algemeen zal dat bevoegd gezag het college van burgemeester en wethouders zijn. In een enkel geval zijn op grond van de Wet algemene bepalingen omgevingsrecht gedeputeerde staten dan wel de minister bevoegd gezag voor het verlenen van de omgevingsvergunning en daarmee ook voor het bij die omgevingsvergunning afwijken van de regels van dit bestemmingsplan.

#### 6\.4 Algemene regels en overgangs\- en slotregels

##### 6\.4\.1 Algemene regels

In hoofdstuk 3 (Algemene regels) staan de regels die gelden voor alle bestemmingen. In artikel 8 zijn bouwregels opgenomen die voor alle bestemmingen gelden. Lid 8\.1 bevat onder andere de bepaling over ondergronds bouwen. Hierin is bepaald dat ondergronds bouwen alleen daar is toegestaan waar ook bovengronds gebouwd mag worden, mits er een functionele relatie bestaat met de bovengronds toegelaten functie. Het laatste onderdeel van dit lid geeft een regeling voor legaal gebouwde (delen van) bouwwerken die niet voldoen aan de in het plan voorgeschreven maatvoering. De aanwezige maten zijn dan toegelaten, ook bij eventuele herbouw van het bouwwerk. Dit geldt alleen daar waar de afwijking voorkomt. Het laatste onderdeel van dit lid geeft een regeling voor legaal gebouwde (delen van) bouwwerken die niet voldoen aan de in het plan voorgeschreven maatvoering. De aanwezige maten zijn dan toegelaten, ook bij eventuele herbouw van het bouwwerk. Dit geldt alleen daar waar de afwijking voorkomt.

Lid 8\.2 bevat de afdekbepaling. Hier is bepaald dat, wanneer in het plan een maximale goothoogte is aangegeven, het gebouw vanaf de aangegeven goothoogte dient te worden afgedekt met een kap. Deze bepaling impliceert dat een \-al dan niet gedeeltelijke\- platte afdekking is toegestaan, mits dat platte dak niet hoger is dan de op dat punt geldende maximaal toegelaten bouwhoogte.

In artikel 9 staan de algemene gebruiksregels. In lid 9\.1 is beschreven welke vormen van gebruik in ieder geval gelden als gebruik in strijd met de bestemming. In lid 9\.2 is het daadwerkelijke strijdig gebruik strafbaar gesteld. Deze strafbaarstelling is noodzakelijk voor vormen van gebruik die onwenselijk zijn en waarvoor het bestemmingsplan dus niet de mogelijkheid biedt daarvoor een omgevingsvergunning te verlenen; de strafbaarstelling van de Wet algemene bepalingen omgevingsrecht is derhalve niet van toepassing.

In artikel 13 staan de procedureregels die bij het stellen van nadere eisen moeten worden toegepast. Procedureregels voor het bij omgevingsvergunning afwijken van de regels van het bestemmingsplan zijn niet opgenomen omdat daarvoor de procedure uit de Wet algemene bepalingen omgevingsrecht van toepassing is. De procedureregels voor uitwerkings\- en wijzigingsplannen staan in de Wet ruimtelijke ordening. Artikel 14 tenslotte geeft aan welke regeling geldt wanneer wordt verwezen naar andere wettelijke regelingen en plannen. De overige artikelen bevatten bekende regels die geen nadere bespreking behoeven.

##### 6\.4\.2 Parkeren

In dit bestemmingsplan is in de Algemene gebruiksregels van artikel 9 in lid 9\.3 een gebruiksregel over parkeren opgenomen. Hierin is bepaald dat moet worden voorzien in voldoende parkeerruimte voor auto en fiets en voor laden en lossen bij het gebruiken van gebouwen en gronden en bij nieuwe ontwikkelingen waarvoor een omgevingsvergunning nodig is. Wat hieronder wordt verstaan wordt uitgelegd in de Beleidsregel Parkeren, zoals vastgesteld op 21 maart 2019\. Deze beleidsregel is als bijlage bij het bestemmingsplan gevoegd.

In de Algemene afwijkingsregels van artikel 11 is in lid 11\.2 de bevoegdheid opgenomen om van de gebruiksregel parkeren af te wijken wanneer het voldoen aan die bepalingen door bijzondere omstandigheden op overwegende bezwaren stuit.

##### 6\.4\.3 Overgangs\- en slotregels

Hoofdstuk 4 bevat tot slot het overgangsrecht voor bouwwerken en gebruik en de titel van het bestemmingsplan.

### 7 INSPRAAK EN OVERLEG

#### 7\.1 Vooroverleg

Omdat bij het vooroverleg geen specifieke provinciale belangen zijn betrokken, is volstaan met een kennisgeving aan de provincie. Ook is het plan niet separaat toegezonden aan het Waterschap, dit overeenkonstig de met het waterschap gemaakte afspraken.

#### 7\.2 Inspraak

Op 9 oktober 2019 is een bewonersavond georganiseerd voor de direct aanwonenden van de groenstrook tussen de Quarles van Uffordlaan, Kanaalpad, Deventerstraat en Lange Grafte.

Omwonenden zijn toen middels een presentatie meegenomen in de gedachten die er waren voor de locatie en hen is gevraagd naar aandachtspunten voor de verdere uitwerking. Hiervoor zijn 32 huishoudens en de wijkraad uitgenodigd. 17 huishoudens en een vertegenwoordiger van de wijkraad hebben deze informatiebijeenkomst bijgewoond. De aanwezigen hebben naderhand de presentatie en een verslag van de avond ontvangen.

Daarnaast is aan deze omwonenden nog een update per mail gestuurd op 13 januari 2020, 23 april 2020 en 6 juli 2020\.

Omdat er in verband met de maatregelen tegen verspreiding van corona geen fysieke informatieavond kon plaatsvinden, is op 23 november 2020 aan 68 huishoudens een brief gestuurd met daarin een link naar een webpagina waar zij de informatie en plannen konden bekijken. Daarnaast konden zij zich aanmelden voor een digitaal vragenuurtje op 9 of 10 december. Naast een tweetal reacties van bewoners waarvan Ã©Ã©n geÃ¯nteresseerde in de koop van een van de woningen aan de Deventerstraat, en een andere geÃ¯nteresseerde in de koop van een stukje grond van een van de woningen aan de Deventerstraat, zijn hier geen reacties/aanmeldingen op binnengekomen.