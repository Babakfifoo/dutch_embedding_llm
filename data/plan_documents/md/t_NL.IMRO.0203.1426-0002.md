xml version\="1\.0" encoding\="UTF\-8"?

Schoonengweg II: Toelichting

direct naar inhoud van Toelichting

Schoonengweg II

===============

Toelichting

-----------

| Plan: | Schoonengweg II |

| --- | --- |

| Status: | vastgesteld |

| Plantype: | wijzigingsplan |

| IMRO\-idn: | NL.IMRO.0203\.1426\-0002 |

* Toelichting

* Regels

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

* Hoofdstuk 2 BESTAANDE SITUATIE

+ 2\.1 Begrenzing plangebied

+ 2\.2 Geldende bestemmingen

* Hoofdstuk 3 PLANBESCHRIJVING

* Hoofdstuk 4 BELEIDSKADER

+ 4\.1 Inleiding

+ 4\.2 Rijk

+ 4\.3 Provincie

+ 4\.4 Regio

+ 4\.5 Waterschap

+ 4\.6 Gemeente

* Hoofdstuk 5 RANDVOORWAARDEN

+ 5\.1 Bodem

+ 5\.2 Cultuurhistorie

+ 5\.3 Ecologie

+ 5\.4 Externe veiligheid

+ 5\.5 Geluid

+ 5\.6 Geur

+ 5\.7 Ladder voor duurzame verstedelijking

+ 5\.8 Leidingen

+ 5\.9 Luchtkwaliteit

+ 5\.10 Milieueffectrapportage

+ 5\.11 Milieuzonering

+ 5\.12 Natuur en landschap

+ 5\.13 Veiligheid

+ 5\.14 Verkeer

+ 5\.15 Water

* Hoofdstuk 6 JURIDISCHE ASPECTEN

+ 6\.1 Inleiding

+ 6\.2 Inleidende regels

+ 6\.3 Bestemmingsregels

+ 6\.4 Algemene regels

+ 6\.5 Overgangs\- en slotregels

+ 6\.6 Handhaving

* Hoofdstuk 7 ECONOMISCHE UITVOERBAARHEID

* Hoofdstuk 8 OVERLEG EN MAATSCHAPPELIJKE UITVOERBAARHEID

+ 8\.1 Overleg ex artikel 3\.1\.1 Bro

+ 8\.2 Inspraak

+ 8\.3 Zienswijzen

* Bijlagen bij de toelichting

+ Bijlage 1 lijst intrekkingsbesluit, wijzigingen en herzieningen bestemmingsplan Buitengebied 2012

+ Bijlage 2 Bodemonderzoek Schoonengweg 4\-01

+ Bijlage 3 Bodemonderzoek Schoonengweg 6

+ Bijlage 4 Quickscan Wet natuurbescherming

### Hoofdstuk 1 INLEIDING

Voor de locatie aan de Schoonengweg 4\-01 en 6 in Voorthuizen is een verzoek ingediend om de agrarische bestemming om te zetten naar een woonbestemming om de voormalige agrarische bebouwing van de paardenhouderij, na sloop ervan, in te kunnen zetten als sloopmeters in het kader van functieverandering.

De uitvoering van dit plan is mogelijk met toepassing van een binnen het geldende bestemmingsplan opgenomen wijzigingsbevoegdheid. Daarom is voorliggende wijziging van het bestemmingsplan opgesteld.

![afbeelding "i_NL.IMRO.0203.1426-0002_0001.png"](i_NL.IMRO.0203.1426-0002_0001.png)

*Afbeelding: ligging percelen Schoonengweg 4\-01 en 6 in Voorthuizen*

Voorliggend plan bestaat uit een verbeelding, regels en een toelichting. De toelichting is opgebouwd uit acht hoofdstukken. Na dit hoofdstuk beschrijft hoofdstuk 2 de bestaande situatie. Vervolgens wordt in hoofdstuk 3 een beschrijving van het plan gegeven. Hoofdstuk 4 gaat vervolgens in op het beleidskader. Het vijfde hoofdstuk gaat in op de randvoorwaarden, waarna in het zesde hoofdstuk de juridische aspecten worden besproken. In hoofdstuk 7 is aandacht voor de economische uitvoerbaarheid. Hoofdstuk 8 gaat in op de resultaten van de procedure ten behoeve van dit wijzigingsplan.

### Hoofdstuk 2 BESTAANDE SITUATIE

#### 2\.1 Begrenzing plangebied

Het plangebied ligt in het buitengebied aan de Schoonengweg 4\-01 en 6 in en nabij de kern Voorthuizen. Aan de noordzijde wordt het plangebied begrensd door de Schoonengweg. Aan de oost\- en westzijde vormen de recentelijk ontwikkelde woongebieden de grens van het plangebied. De grens aan de zuidzijde wordt gevormd door de agrarische gronden. Onderstaande afbeelding geeft de ligging van het plangebied weer.

![afbeelding "i_NL.IMRO.0203.1426-0002_0002.png"](i_NL.IMRO.0203.1426-0002_0002.png)

*Afbeelding: luchtfoto met grens van het plangebied*

#### 2\.2 Geldende bestemmingen

Het plangebied ligt in het bestemmingsplan "Buitengebied 2012" en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad. De gronden hebben de bestemming 'Agrarisch \- Paardenhouderij' met een agrarisch bouwvlak. Tevens is binnen het bouwvlak de aanduiding 'specifieke bouwaanduiding \- kleine woning' opgenomen, waarmee, naast de agrarische bedrijfswoning, een kleine woning is toegestaan.

![afbeelding "i_NL.IMRO.0203.1426-0002_0003.png"](i_NL.IMRO.0203.1426-0002_0003.png)

*Afbeelding: uitsnede verbeelding bestemmingsplan "Buitengebied 2012"*

*Toepassen wijzigingsbevoegdheid*De legale bestaande agrarische bebouwing is positief bestemd. Om de sloopmeters afkomstig van deze bebouwing, via het functieveranderingsbeleid, in te kunnen zetten moet geregeld worden dat de te slopen bebouwing na sloop niet teruggebouwd kan worden. Dit is het geval als het agrarisch bouwvlak van het perceel is verwijderd en de bebouwing daadwerkelijk is gesloopt. Er is binnen het geldende bestemmingsplan "Buitengebied 2012" een wijzigingsbevoegdheid (artikel 4\.7, lid 2\) opgenomen waarmee burgemeester en wethouders de bestemming 'Agrarisch \- Paardenhouderij' ter plaatse van een bouwvlak kunnen wijzigen in de bestemming 'Wonen' en de bestemming 'Agrarisch \- Paardenhouderij' binnen of buiten een bouwvlak wijzigen in de bestemming 'Agrarisch' (zonder bouwvlak), met inachtneming van het volgende:

* uitsluitend de bestaande bedrijfswoning(en) met de tot dezelfde bouwmassa behorende voormalige bedrijfsruimte mag (mogen) worden gebruikt voor het bestaande aantal woningen, waarbij geldt dat indien een kleine woning is toegestaan, deze toegestaan blijft;

* het nieuwe bestemmingsvlak 'Wonen' kan kleiner zijn dan het bouwvlak van de bestemming 'Agrarisch \- Paardenhouderij', welke bestemming geheel wordt verwijderd;

* op gronden waarvan de bestemming 'Agrarisch \- Paardenhouderij' wordt gewijzigd in de bestemming 'Agrarisch' kunnen dubbelbestemmingen en/of gebiedsaanduidingen worden gelegd, indien en voor zover deze op aangrenzende gronden liggen.

Een groot deel van de agrarische bedrijfsbebouwing wordt hierdoor onder het overgangsrecht gebracht. Na sloop van deze bebouwing is daarmee planologisch geregeld dat deze bebouwing niet meer kan worden teruggebouwd. Van deze wijzigingsbevoegdheid wordt binnen voorliggend plan gebruik gemaakt en aan de gestelde voorwaarden wordt voldaan, wat verder wordt toegelicht in de volgende hoofdstukken. Om voornoemde mogelijk te kunnen maken is een wijziging ex artikel 3\.6, eerste lid, onder a van de Wet ruimtelijke ordening (Wro) nodig.

### Hoofdstuk 3 PLANBESCHRIJVING

Er is een verzoek ingediend om de agrarische bestemming (met agrarische bouwvlak) om te zetten naar een woonbestemming op de locatie aan de Schoonengweg 4\-01 en 6 in Voorthuizen. De huidige bedrijfswoning en een kleine woning met bijgebouwen blijven behouden. Het is de bedoeling de agrarische gebouwen van de voormalige paardenhouderij te slopen en de sloopmeters daarvan inzetten in het kader van functieverandering op locaties buiten onderhavige locatie.

Op het perceel staat 1\.827 m2 aan agrarische bedrijfsbebouwing (exclusief de (kleine) woning), waarvan na aftrek van het standaardrecht voor bijgebouwen 80 m2 en de afroming, 1\.685 m2 inzetbaar is. Het is verder de bedoeling de kleine woning, waarvoor recentelijk een omgevingsvergunning is verleend voor herbouw op nagenoeg dezelfde locatie, iets naar het zuiden te verplaatsen. Dit laatste wordt getoetst en geregeld bij de aanvraag om omgevingsvergunning. Met toepassing van een binnenplanse afwijkingsmogelijkheid is het mogelijk af te wijken van de plaats van de kleine woning.

Op 4 april 2008 is de 'Regionale beleidsinvulling functieverandering en nevenactiviteiten' vastgesteld. Daarna is op 20 juni 2012 de 'Nadere Invulling' van dit beleid vastgesteld. Inmiddels is op 22 maart 2017 het 'Functieveranderingsbeleid Regio Food Valley 2016' vastgesteld. Daarbij is onder andere besloten dat 17 januari 2017 als grens wordt gehanteerd tussen toepassing van het voorgaande en geactualiseerde beleid. Het voorliggende verzoek is op 6 december 2016 en daarmee onder de werking van de 'Regionale beleidsinvulling functieverandering en nevenactiviteiten' (met de nadere invulling) ingediend.

Met deze bestemmingsplanwijziging wordt oude agrarische bebouwing onder het overgangsrecht gebracht. Per 1 januari 2013 zijn een groot aantal bedrijven die eerder een milieuvergunning hadden met hun activiteiten onder het zogenaamde Activiteitenbesluit komen te vallen. Onderdeel van onderhavige planologische procedure is dat de agrarische bedrijfsactiviteiten beÃ«indigd zullen moeten worden. De initiatiefnemer is akkoord gegaan met het feit dat het college de verleende milieuvergunning intrekt danwel uw melding op grond van het Activiteitenbesluit als vervallen kan beschouwen. Hierdoor kan deze bebouwing worden ingezet, via het functieveranderingsbeleid, voor een reductie en kwaliteitsverbetering van bebouwing op deze locatie. Het amoveren van de agrarische bedrijfsbebouwing is niet in strijd met het gemeentelijk beleid. Er worden geen nieuwe woningen gebouwd binnen het plangebied. De agrarische opstallen moeten zijn gesloopt voordat deze sloopmeters daadwerkelijk ingezet kunnen worden in het kader van het functieveranderingsbeleid op andere locaties buiten het plangebied van onderhavig wijzigingsplan. Alle legale bestaande agrarische bebouwing is positief bestemd. Om deze bebouwing, via het functieveranderingsbeleid, als sloopmeters in te kunnen zetten moet geregeld worden dat de te slopen bebouwing na sloop niet teruggebouwd kan worden. Dit is het geval als bestemming is gewijzigd.

De bestemming 'Agrarisch \- Paardenhouderij' met bouwvlak op de betreffende locatie wordt omgezet naar de bestemming 'Wonen' en de bestemming 'Agrarisch'. De verbeelding van het bestemmingsplan "Buitengebied 2012" is op de locatie gewijzigd in die zin dat het agrarisch bouwvlak is wegbestemd en voor een deel een tweetal bestemmingsvlakken met de bestemming 'Wonen' heeft gekregen, waarvan Ã©Ã©n met de aanduiding (sba\-19\) 'specifieke bouwaanduiding \- kleine woning'.

| afbeelding "i_NL.IMRO.0203.1426-0002_0004.png"   Â | afbeelding "i_NL.IMRO.0203.1426-0002_0005.png"   Â |

| --- | --- |

*Afbeelding: bestemde situatie voor (links, Buitengebied 2012\) en na de wijziging (rechts)*

Vanuit stedebouwkundig oogpunt is er geen bezwaar tegen onderhavig plan. Het betreft de sloop van bebouwing, hetgeen per saldo de verstening van het buitengebied tegengaat. Ook vanuit verkeerskundig oogpunt is de wijziging acceptabel (zie verder paragraaf 5\.14). Er zijn op het perceel waardevolle landschappelijke elementen aanwezig. Rondom het perceel is veel landschappelijk groen aanwezig hetgeen nu zorgdraagt voor een goede landschappelijke inpassing. In de nieuwe situatie zal dit behouden blijven en daarom is het niet nodig om daaraan andere voorwaarden te stellen.

Het amoveren van de agrarische bedrijfsbebouwing is niet in strijd met het gemeentelijk beleid. Er worden geen nieuwe woningen gebouwd binnen het plangebied. De agrarische opstallen moeten zijn gesloopt voordat deze sloopmeters daadwerkelijk ingezet kunnen worden in het kader van het functieveranderingsbeleid op andere locaties buiten het plangebied van onderhavig wijzigingsplan.

### Hoofdstuk 4 BELEIDSKADER

#### 4\.1 Inleiding

In dit hoofdstuk wordt ingegaan op het relevante beleidskader. Het gaat om beleid en beleidsnota's die direct dan wel indirect doorwerken in het wijzigingsplan of invloed hebben op de bestemmingsregelingen. Van deze nota's is hierna per bestuursniveau een beknopte samenvatting gegeven.

#### 4\.2 Rijk

##### 4\.2\.1 Structuurvisie Infrastructuur en Ruimte

De SVIR bepaalt welke kaderstellende uitspraken zodanig zijn geformuleerd dat deze van invloed zijn op de ruimtelijke besluitvormingsmogelijkheden op lokaal niveau. Het Besluit algemene regels ruimtelijke ordening (Barro) bevestigt in juridische zin die kaderstellende uitspraken. De Regeling algemene regels ruimtelijke ordening (Rarro) is de ministeriÃ«le regeling. Op 30 december 2011 zijn het Barro en de Rarro in werking getreden. In de gemeente Barneveld zijn het Barro en de Rarro van toepassing in verband met de aanwezige militaire terreinen.

Het Rijk heeft drie doelen gekozen om Nederland concurrerend, bereikbaar, leefbaar en veilig te houden voor de middellange termijn (2028\):

* Het vergroten van de concurrentiekracht van Nederland door het versterken van de ruimtelijk\-economische structuur van Nederland;

* Het verbeteren en ruimtelijk zekerstellen van de bereikbaarheid waarbij de gebruiker voorop staat;

* Het waarborgen van een leefbare en veilige omgeving waarin unieke natuurlijke en cultuurhistorische waarden behouden zijn.

Met de Structuurvisie zet het kabinet het roer om in het nationale ruimtelijke beleid. Het Rijk kiest voor een selectievere inzet van rijksbeleid op slechts 13 nationale belangen. Voor deze belangen is het Rijk verantwoordelijk en wil het resultaten boeken. Buiten deze 13 belangen hebben decentrale overheden beleidsvrijheid.

*Doorwerking in plangebied*In dit geval is geen sprake van Ã©Ã©n van deze 13 nationale belangen. De SVIR vormt derhalve geen belemmering voor onderhavig plan.

##### 4\.2\.2 Nationaal Waterplan

Eind 2009 is de structuurvisie Nationaal Waterplan (NW) in werking getreden. Het NW is een algemeen plan voor het op nationaal niveau te voeren waterhuishoudkundig beleid. Het NW zet veel van het in de voorgaande nota's waterhuishouding opgenomen beleid voort, zoals het uitgaan van integraal waterbeheer en een watersysteembenadering. Nieuw is dat het NW tevens een structuurvisie is voor de ruimtelijke aspecten. Ook wordt meer nadruk gelegd op een gebiedsgerichte en een klimaatbestendige aanpak.

Met het NW wil het Rijk antwoorden formuleren op ontwikkelingen op het gebied van klimaat, demografie en economie en investeren in een duurzaam waterbeheer. Dit om ervoor te zorgen dat ook volgende generaties van Nederland als veilig en welvarend waterland genieten. Een goede bescherming tegen overstromingen, het zoveel mogelijk voorkomen van wateroverlast en droogte en het bereiken van een goede waterkwaliteit zijn basisvoorwaarden voor welvaart en welzijn. Daarnaast levert water een positieve bijdrage aan de kwaliteit van de leefomgeving en behoud van biodiversiteit.

Voor een duurzaam en klimaatbestendig watersysteem is het van belang bij ruimtelijke ontwikkelingen rekening te houden met waterhuishoudkundige eisen op korte en lange termijn. Om dit te bereiken moet water bepalender dan voorheen zijn bij de besluitvorming over grotere opgaven op het terrein van onder andere verstedelijking. De mate waarin water bepalend is bij ruimtelijke ontwikkelingen hangt af van de aard, omvang en urgentie van de wateropgave in relatie tot andere opgaven en kenmerken in dat gebied.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

#### 4\.3 Provincie

##### 4\.3\.1 Omgevingsvisie en Omgevingsverordening

De provincie Gelderland heeft haar beleid gericht op de fysieke leefomgeving vastgelegd in de Omgevingsvisie en de bijbehorende Omgevingsverordening.

De Omgevingsvisie en Omgevingsverordening gaan over de belangrijkste maatschappelijke opgaven in Gelderland. Het gaat over steden en dorpen, natuur, landbouw, water, energie en meer: Gelderland is dynamisch, mooi en divers.

Voor het landelijk gebied ligt in de Omgevingsvisie en Omgevingsverordening de focus op een vitaal platteland, waar mensen inspelen op grote veranderingen, waar inwoners zich actief inzetten voor hun gezamenlijke toekomst, een platteland met een eigen economische kracht en een grote natuurlijke en landschappelijke waarde, waar kwaliteit en vitaliteit samen op gaan.

Periodiek actualiseert de provincie onderdelen van de Omgevingsvisie en Omgevingsverordening.

###### 4\.3\.1\.1 Omgevingsvisie

De provincie kiest er in de Omgevingsvisie voor om vanuit twee hoofddoelen bij te dragen aan gemeenschappelijke maatschappelijke opgaven. Deze zijn:

* 1\. een duurzame economische structuur;

* 2\. het borgen van de kwaliteit en veiligheid van onze leefomgeving.

De opzet van de omgevingsvisie is opgehangen aan de termen dynamisch, mooi en divers. De provincie Gelderland is een dynamische provincie in een prachtige setting, met een grote diversiteit. Dynamisch duidt op economische ontwikkelingsaspecten zoals innovatie, duurzaamheid en bereikbaarheid en hoe de provincie afspraken maakt over wonen en werken. Mooi staat voor de natuurdoelen en de kwaliteiten die de provincie wil borgen en verder wil ontwikkelen. Divers gaat over het herkennen van de regionale verschillen in maatschappelijke vraagstukken en het koesteren van de regionale identiteit.

**Provincie: Divers**

FoodValley

De gemeente Barneveld ligt in de regio FoodValley. Karakteristiek voor FoodValley zijn de toonaangevende innovatie en vakkennis op het gebied van agrofood, het aantrekkelijke vestigingsklimaat en de groene leefomgeving. De regio wil in een goede balans de specifieke kwaliteiten verder ontwikkelen. Deelaspecten daarbij zijn: werken, onderwijs, wonen, bereikbaarheid, vernieuwing landbouw, duurzaamheid en kwaliteit van de leefomgeving. De regio heeft deze doelen opgenomen in de (concept\-)Gebiedsagenda van de regio FoodValley.

Langs zes speerpunten krijgt de ambitie van Regio FoodValley verder gestalte:

â¢ Bedrijven en bedrijvigheid;

â¢ Onderwijs en arbeidsmarkt;

â¢ Mobiliteit en bereikbaarheid;

â¢ Wonen en woningmarkt;

â¢ Vernieuwing landbouwsector;

â¢ Kwaliteit leefomgeving en duurzaamheid.

Ten aanzien van de in dit wijzigingsplan besloten ontwikkeling is met name het speerpunt 'Vernieuwing landbouwsector' van belang. Hierna wordt ingegaan op de binnen dit speerpunt geformuleerde thema's.

**Vernieuwing landbouwsector**De landbouw is de belangrijkste economisch drager van het buitengebied van de FoodValley. De structuur van de landbouw wordt gekenmerkt door een relatief groot aantal kleine bedrijven, die ondanks hun situering de verbinding met partners in de âgouden driehoekâ (kennisinstellingen, bedrijven, maatschappelijke organisaties) niet optimaal benutten. Hoewel de landbouw naar verwachting in grondgebruik in totaliteit globaal gelijk blijft zal het aantal bedrijven in deze sector fors afnemen. Daarom is het van belang om andere sociale en economische dragers te ontwikkelen en stimuleren om het buitengebied leefbaar te houden.

Voor de toekomst van de landbouw in dit gebied liggen er kansen op het innovatieve en duurzame vlak. De positionering in de FoodValley betekent de aanwezigheid van netwerken die de toegang tot kennis onder handbereik brengen. Innovatie en schaalvergroting gaan veelal hand in hand. In het fijnmazige en multifunctioneel buitengebied van de regio vraagt dat om een zorgvuldige ruimtelijke ordening. Bedrijven die uit willen breiden of innovaties willen realiseren zullen daarvoor op basis van een kwaliteitsbijdrage draagvlak moeten verwerven. Het principe van 'license to produce' onderschrijft de provincie.

Naar verwachting zal meer dan de helft van de bedrijven in de landbouw verdwijnen in de komende vijftien jaar. Dat betekent dat resterende bedrijven steeds meer groeiruimte vragen, het landbouwverkeer over grotere afstanden rijdt en door zal groeien in omvang en zwaarte. Tegelijk zullen er veel gebouwen leegkomen die door hun ligging en grootte niet gemakkelijk voor andere functies in aanmerking komen. Om deze leegstand ook vanuit landschappelijk oogpunt goed aan te pakken is een actieve rol van de overheid nodig.

De insteek van uitnodigingsplanologie, die de regio FoodValley voorstaat, spoort met de kaders die de provincie hiervoor in deze Omgevingsvisie uitwerken. Met deze beleidsbenadering (ja, mits) zijn er ook mogelijkheden voor innovatieve ontwikkelingen als biovergisting, stadslandbouw et cetera.

*Doorwerking in plangebied*

De voorgestelde ontwikkeling past binnen de gestelde ambitie(s) van Regio FoodValley. Het afwaarderen van de agrarische bedrijfsbestemming in de vorm van een paardenhouderij naar een woonbestemming en de sloop de voormalige agarische bebouwing zorgt ervoor dat de leegstaande gebouwen als sloopmeters conform het functieveranderingsbeleid worden ingezet. Hiermee wordt voorkomen dat de leegstaande panden verpauperen en zorgen voor verrommeling van de omgeving en het landschap of anders dan agrarisch en/of oneigenlijk worden gebruikt.

**Provincie: Dynamisch**

Land\- en tuinbouw

Op kaart 5 Landbouw behorende bij de omgevingsvisie is de locatie aangeduid als 'Niet grondgebonden veehouderij: het Plussenbeleid'. Dit gaat met name over de randvoorwaarden en ontwikkelingsmogelijkheden voor duurzame niet\-grondgebonden landbouw. Daarbij gaat het om maatschappelijk verantwoord ondernemen.

*Doorwerking in plangebied*Het afwaarderen van de agrarische bedrijfsbestemming naar een woonbestemming op onderhavige locatie is niet in strijd met dit provinciale beleid. De nieuwe situatie zal ook de omliggende bestaande veehouderijen niet beperken.

**Provincie: Mooi**

Natuur

Gelderland streeft naar het veiligstellen van de verscheidenheid (biodiversiteit) en kwaliteit van de Gelderse natuur. Hiertoe zet de provincie zich in op de realisatie van een compact en hoogwaardig stelsel van onderling verbonden natuurgebieden. Dit wil de provincie bereiken door de bestaande natuur in het Gelders Natuurnetwerk (GNN) te beschermen en de samenhang te versterken door het uitbreiden van natuurgebieden in het GNN en het aanleggen van verbindingszones in de Groene Ontwikkelingszone (GO).

Uit de onderstaande kaart blijkt dat het plangebied niet in GNN/GO ligt.

![afbeelding "i_NL.IMRO.0203.1426-0002_0006.png"](i_NL.IMRO.0203.1426-0002_0006.png)

*Afbeelding: fragment Gelders Natuurnetwerk en Gelderse Ontwikkelingszone*

###### 4\.3\.1\.2 Omgevingsverordening

De Omgevingsverordening richt zich net zo breed als de Omgevingsvisie op de fysieke leefomgeving in de provincie Gelderland. Dit betekent dat alle regels die betrekking hebben op de fysieke leefomgeving opgenomen zijn in de Omgevingsverordening. De Omgevingsverordening Gelderland heeft de status van ruimtelijke verordening, milieuverordening, waterverordening en verkeersverordening. De 'Ruimtelijke Verordening Gelderland' en de 'Ruimtelijke Verordening Gelderland, eerste herziening', zijn ingetrokken en vervangen door de Omgevingsverordening Gelderland.

In de Omgevingsverordening is het onderhavige plangebied opgenomen op de kaarten:

* Kaart 2: Regels Landbouw (niet\- grondgebonden veehouderij, uitbreiding: Plussenbeleid)

* Kaart 3: Regels Glastuinbouw (tijdelijk verbod her\-/nieuwvestiging en uitbreiding glastuinbouw)

* Kaart 6: Regels Water en Milieu (intrekgebieden)

*Doorwerking in plangebied*Vanuit de kaarten behorend bij de Omgevingsverordening volgen geen specifieke aanduidingen die relevant zijn voor het plan. Nu er vanuit de kaarten geen regels worden gesteld, is het plan in overeenstemming met de verordening.

#### 4\.4 Regio

##### 4\.4\.1 (Nadere invulling) Regionale beleidsinvulling functieverandering en nevenactiviteiten

Voor onderhavig verzoek geldt nog het voormalige functieveranderingsbeleid, vastgelegd binnen de "Regionale beleidsinvulling voor functieverandering en nevenactiviteiten" d.d. 4 april 2008 met de "Nadere Invulling Regionale beleidsinvulling voor functieverandering en nevenactiviteiten" d.d. 20 juni 2012\. Dit vanwege de overgangsregeling die is opgenomen binnen het recentelijk geactualiseerde functieveranderingsbeleid "Functieveranderingsbeleid Regio Food Valley 2016", vastgesteld op 22Â maartÂ 2017\. Onderhavig verzoek is voor de overgangsdatum van 17 januari 2017 ingediend.

Met de toepassing van het beleid worden agrarische bedrijven in staat gebracht om de bedrijfsvoering op een maatschappelijke\- en ruimtelijk verantwoorde wijze te beÃ«indigen. Daarnaast leidt het beleid tot kwaliteitsverbetering in het buitengebied, door de sloopverplichting van overtollige bebouwing bij hergebruik/nieuwbouw ten behoeve van wonen of niet\-agrarische bedrijvigheid.

Voor de regio gemeenten zijn de volgende doelen van belang voor functieverandering:

* Verbetering van de ruimtelijke kwaliteit vindt, naast sloop van bebouwing, tevens plaats door middel van verbetering van publieke functies, zoals ontwikkeling van landschap en natuur door versterking van de kenmerken van het oorspronkelijke landschap, bijdragen aan recreatieve routes, bijdragen aan waterberging en dergelijke, op plaatsen waar dit wenselijk is. Functieverandering is geen doel op zich, maar moet bijdragen aan de verbetering van de ruimtelijke kwaliteit van het landelijk gebied;

* Voorkeur is hergebruik van bestaande bebouwing voor nieuwe functies. Het gebruik van bestaande bebouwing wordt gestimuleerd. Als de bestaande bebouwing van een te slechte (beeld)kwaliteit is om voor de nieuwe functie hergebruikt te worden, is vervangende nieuwbouw, die goed is ingepast in de omgeving, mogelijk;

* Versterking van de economische en sociale vitaliteit van het buitengebied door, onder voorwaarden, niet aan het buitengebied gebonden functies toe te staan als nieuwe economische dragers en, onder voorwaarden, ruimte te bieden voor uitbreiding van deze functies;

* Aansluiting van het beleid voor functieverandering bij de specifieke kenmerken en behoeften in de regio.

Daarnaast nemen de regio gemeenten nog de volgende criteria mee bij de beoordeling van mogelijkheden voor functieverandering:

* De functieverandering wordt ingepast in het omringende landschap, bijvoorbeeld door de aanleg (en zo nodig bestemmen) van natuur\- en landschapselementen. Daarbij moet aansluiting worden gezocht bij bestaande plannen voor natuur en landschap, zoals het reconstructieplan en landschapsontwikkelingsplannen. De initiatiefnemer moet daartoe een erfinrichtingsplan overleggen;

* De functieverandering moet bijdragen aan de verbetering van de ruimtelijke en economische vitaliteit, door middel van sloop van bebouwing, al dan niet in combinatie met verbetering van publieke functies, zoals natuurontwikkeling, bijdragen aan recreatieve routes of waterberging en dergelijke, op plaatsen waar dit wenselijk is;

* In geval van sloop van bestaande legale bebouwing, geldt als peildatum voor het aanwezig zijn van bestaande voormalige bedrijfsgebouwen: 2 jaar voor de datum dat de aanvraag voor functieveranderingen wordt ingediend;

* Opslag van goederen buiten gebouwen wordt niet toegestaan;

* Detailhandel wordt niet toegestaan, tenzij het detailhandel in ter plaatse of in de regio geproduceerde producten betreft;

* De functieverandering mag niet leiden tot milieuhinder voor de omgeving;

* In geval van vrijgekomen gebouwen van een stoppend agrarisch bedrijf, dient de milieuvergunning te zijn ingetrokken;

* Indien sprake is van vervangende nieuwbouw en verbouw, zal de gemeentelijke Welstandsnota als toetsingskader gelden;

* De nevenactiviteit mag geen beperking opleveren voor omliggende agrarische bedrijven.

De nota geeft een beleidsinvulling voor de volgende typen functieverandering:

* functieverandering naar wonen;

* functieverandering naar (niet\-agrarische) bedrijven, maatschappelijke en recreatieve functies, met eventueel een bedrijfswoning;

* nevenfuncties op bestaande agrarische bedrijven;

* uitbreiding van bestaande niet\-agrarische bedrijven.

Om conflicten met de ontwikkelingsmogelijkheden voor agrarische bedrijven te voorkomen, is functieverandering naar wonen in het landbouwontwikkelingsgebied in beginsel uitgesloten. Het is wel mogelijk als duidelijk is dat het geen belemmering vormt voor agrarische bedrijven. Anderzijds is de sloopeis in het extensiveringsgebied minder zwaar. Dit is opgenomen omdat een extra stimulans voor kwaliteitsverbetering in deze gebieden gewenst is.

De nadere invulling is door de betrokken gemeenten opgesteld. Op 20 juni 2012 heeft de regio FoodValley ingestemd met de nadere invulling. Met de nadere invulling wordt de sloop van overtollige stallen gestimuleerd, door het mogelijk te maken om sloopmeters van Ã©Ã©n locatie in 'porties' te verkopen. Hiertoe voorziet de nadere invulling in een aanvullende rekenmethode. De nadere invulling omvat ook het adequaat faciliteren van de flexibilisering, door het in gebruik nemen van een sloopregistratie. In de nadere invulling zijn de ontwikkelingsmogelijkheden, in ruil voor het slopen van voormalige agrarische bedrijfsbebouwing, vergroot.

*Doorwerking plangebied*Bovenstaand beleid met de bredere mogelijkheden is grotendeels vastgelegd in onder meer de wijzigingsbevoegdheid die voor het onderhavige initiatief wordt ingezet. In het voorliggende geval wordt gebruik gemaakt van het afwaarderen van het agrarische bedrijf om de sloopmeters na sloop in te kunnen zetten in het kader van functieverandering op eigen locatie of locaties elders. Bij de planologische maatregelen op deze locaties zal verder worden afgewogen of dit past binnen het daar geldende beleid. Onderhavig verzoek past in ieder geval binnen de kaders van het functieveranderingsbeleid. Hierdoor wordt de toepassing van de sloopregeling bevorderd, wat ten goede komt aan het voortvarend tegengaan van verrommeling van het buitengebied door leegstaande stallen.

#### 4\.5 Waterschap

*Waterbeheersprogramma 2016\-2021 Waterschap Vallei en Veluwe*Op 1 januari 2016 is het Waterbeheerprogramma 2016 \- 2021 'Partnerschap als watermerk' van Waterschap Vallei en Veluwe in werking getreden. Het waterschap stelt in het waterbeheerprogramma dat de huidige wateropgaven zo complex zijn, dat alleen een aanpak samen met partnerorganisaties en inwoners zorgt voor de gewenste resultaten en de beste oplossingen. Daarom kan en wil het waterschap niet alleen opereren in het behalen van zijn doelen en hecht daarom groot belang aan de samenwerking met zijn partners in de regio. Samen met inwoners, ondernemers en andere organisaties wil het waterschap werken aan een duurzame waterzuivering van afvalwater en toekomstgericht beheer van onze dijken en waterwegen zodat iedereen tegen aanvaardbare kosten veilig kan wonen, werken en recreÃ«ren. Daarbij wil Waterschap Vallei en Veluwe de goede waterhuishoudkundige voorwaarden scheppen voor zowel inwoners, bedrijven, natuur en landbouw.

Een belangrijke ontwikkeling waar het waterschap op anticipeert is het veranderende klimaat. Deze verandering zal leiden tot meer extreme weersituaties: perioden van veel neerslag met kans op wateroverlast en perioden van droogte met kans op watertekorten. Om goed voorbereid te zijn, wil het waterschap het watersysteem robuuster maken door meer ruimte voor wateren te reserveren, zowel binnen de bebouwde kom als in het buitengebied. Het waterschap wil de effecten van klimaatverandering beperken door het vasthouden van water, het inrichten en beheren van robuuste watersystemen en het inrichten van een beperkt aantal waterbergingsgebieden. Afkoppelen van relatief schoon hemelwater van het riool is een belangrijke maatregel om overbelasting van het riool en een te snelle afvoer te voorkomen.

Daarnaast wil het waterschap negatieve effecten op de kwaliteit van oppervlaktewater, grondwater en bodem voorkomen, evenals negatieve effecten op beschermde flora en fauna.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

#### 4\.6 Gemeente

##### 4\.6\.1 Structuurvisie Buitengebied Barneveld

De structuurvisie Buitengebied Barneveld is op 21 september 2011 door de gemeenteraad vastgesteld. De Structuurvisie Buitengebied Barneveld bouwt voort op keuzes die gemaakt zijn in de Strategische visie en de Nota van Uitgangspunten voor het buitengebied.

De visie voor het buitengebied is ruimte bieden voor economische ontwikkeling in samenhang met behoud en ontwikkeling van de omgevingskwaliteiten landschap, natuur, woon\- en leefmilieu.

Er doen zich belangrijke ontwikkelingen voor die bepalend zijn voor de toekomst van het buitengebied. De landbouw heeft niet stil gestaan en past zich aan, aan nieuwe ontwikkelingen. De doorgaande ontwikkeling in de agrarische sector heeft onder andere tot gevolg dat er steeds minder maar wel grotere agrarische bedrijven zijn gekomen en nog zullen komen. Een gevolg hiervan is vrijkomende agrarische erven door functieverandering naar wonen of werken. Ook is steeds vaker sprake van verbreding en verduurzaming. Tevens wordt geconstateerd dat recreatiebedrijven moderniseren en de kwaliteit verhogen. Deze ontwikkelingen zijn van grote invloed op de omgevingskwaliteiten natuur, landschap, cultuurhistorie en woon\- en leefomgeving.

Met de visie wordt ruimte geboden voor economische ontwikkeling in samenhang met behoud en ontwikkeling van de omgevingskwaliteiten. Dat gaat de gemeente doen door initiatieven mede te beoordelen op de mate waarin ze bijdragen aan behoud en ontwikkeling van de omgevingskwaliteit, bijvoorbeeld effecten op landschap (beeldkwaliteit), woon\- en leefmilieu, verkeer en natuur.

De gemeente wil diverse ontwikkelingen faciliteren. Wat betreft de landbouw gaat dat om zowel schaalvergroting als verbreding en innovatie. Die verbreding verdient mogelijkheden om enerzijds extra inkomsten te bieden aan agrarische ondernemers en anderzijds om duurzame en innovatieve ontwikkelingen ruimte te geven. Verbreding is bovendien interessant voor de beleidsopgave om recreatieve mogelijkheden in het hele buitengebied te benutten en te stimuleren. Innovatie verdient kansen omdat daarmee kan worden gewerkt aan de versterking van de positie van de Regio FoodValley, aan ondernemingszin en aan klimaatadaptatie. De schaalvergroting en de innovatieve ontwikkelingen moeten echter wel passen in het landschap van de gemeente Barneveld. Die voorwaarde geldt ook voor de locaties waar de agrarische bedrijven juist stoppen en gebruik maken van het beleid voor functieverandering waarmee woningen of (kleine) bedrijven worden gerealiseerd. Het spreekt vanzelf dat ook recreatieve functies moeten bijdragen aan een fraai en herkenbaar landschap. Een landschappelijk fraai buitengebied met goed ingepaste ontwikkelingen. Een buitengebied dat zo wordt ingericht dat het een aangename plek is om er te werken en te recreÃ«ren. Dat vergt een goed klimaat om passende werk\- en recreatiefuncties daadwerkelijk te kunnen behouden en ontwikkelen.

Het buitengebied als een prettige omgeving om te verblijven geeft ook een meerwaarde voor de talrijke woningen die in het buitengebied aanwezig zijn en is van groot belang als positieve vestigingsfactor voor de (toekomstige) bewoners van de negen woonkernen. Die meerwaarde wil de gemeente graag verder versterken door het ontwikkelen van de relaties tussen de dorpen en het buitengebied. Daarom wil de gemeente initiatieven op het gebied van bijvoorbeeld de lokale voedselvoorziening en het beleven van veehouderij (kijk\- en doemogelijkheden) en natuur (rust zoeken en onderhoud) faciliteren.

De hiervoor genoemde aanpak geldt voor het hele buitengebied. Daarnaast is een onderscheid gemaakt in deelgebieden, met beleidsaccenten op grond van landschappelijke kenmerken en zones op grond van een specifieke functie. Zie hiervoor de afbeelding 'Visie ruimtelijke kwaliteit Barneveld'.

De deelgebieden zijn:

* Agrarisch bedrijvenlandschap.

* Agrarisch bekenlandschap.

* Agrarisch slagenlandschap.

* Veluws natuurgebied met agrarische enclaves.

![afbeelding "i_NL.IMRO.0203.1426-0002_0007.png"](i_NL.IMRO.0203.1426-0002_0007.png)

![afbeelding "i_NL.IMRO.0203.1426-0002_0008.png"](i_NL.IMRO.0203.1426-0002_0008.png)

*Afbeelding: Visie ruimtelijke kwaliteit Barneveld \+ legenda*

Per deelgebied wordt de ontwikkelingsrichting beschreven. Het kwaliteitsbeeld vormt het ruimtelijk toetsingskader. Het stelt eisen die richtinggevend zijn voor ruimtelijke ontwikkeling. Deze (minimum)eisen zijn kaderstellend voor het (bestemmings)plan. Het plangebied ligt in het volgende deelgebied.

###### 4\.6\.1\.1 Agrarisch bekenlandschap

De functie landbouw in het gebied is richtinggevend naast het versterken van dagrecreatief medegebruik. Functieverandering naar wonen / niet\-agrarische bedrijvigheid wordt vormgegeven in overeenstemming met de regionale beleidsinvulling voor functiewijziging.

*Karakteristiek*Het agrarisch bekenlandschap wordt gekarakteriseerd door een afwisseling van hogere ruggen met dichtere beplanting (onder andere lanen) en bebouwing en lagere open delen waar de beken lopen. Langs de beken is sprake van langere doorzichten. Delen van het gebied zijn zeer kleinschalig door kleinschalige landschapselementen en bosjes. In dit deelgebied zijn een aantal relatief gave relicten van het kampenlandschap.

*Gebruik*In een groot deel van het gebied is de functie landbouw richtinggevend, ingepast in het streven naar behoud en versterking van de structuurbepalende natuur en landschapselementen in het gebied. In de natuurkerngebieden van de voormalige Ecologische Hoofdstructuur is de landbouwfunctie niet richtinggevend. In die gebieden wordt gestreefd naar duurzame landbouw binnen de natuurdoelstellingen. In het gemeentelijk ruimtelijk beleid wil de gemeente rekening houden met passende schaalvergroting, waardoor enerzijds bedrijven kunnen groeien en anderzijds bedrijven hun agrarische activiteiten zullen beÃ«indigen.

Functieverandering naar wonen / niet\-agrarische bedrijvigheid wordt vormgegeven in overeenstemming met de regionale beleidsinvulling voor functiewijziging.

In het agrarisch bekenlandschap wordt gestreefd naar een goede dagrecreatieve structuur. Voor versterking van die toeristisch\-recreatieve functie van het gebied besteedt de gemeente aandacht aan mogelijkheden voor het realiseren en verbeteren van wandel\-, fiets\- en ruiterpaden. De gemeente is terughoudend ten aanzien van verblijfsrecreatie, uitgezonderd het stimuleren van recreatief medegebruik van agrarische gronden als onderdeel van het beleid met betrekking tot nevenactiviteiten en functieverandering.

*Doorwerking in plangebied*Het amoveren van de agrarische bedrijfsbebouwing is niet in strijd met het gemeentelijk beleid. De agrarische opstallen moeten zijn gesloopt voordat deze sloopmeters daadwerkelijk ingezet kunnen worden in het kader van het functieveranderingsbeleid op andere locaties buiten het plangebied van onderhavig wijzigingsplan.

##### 4\.6\.2 Waterplan Barneveld (2005\) en Hemelwaterbeleidsplan (2011\)

Het Waterplan geeft een integrale watervisie op het verhogen van de gebruikswaarde en belevingswaarde van water. Door een verantwoord gebruik en duurzame ontwikkeling van het water kan ook in de toekomst gebruik worden gemaakt van een gezond watersysteem. De volgende ambities worden genoemd:

* 1\. Vasthouden en/of vertraagd afvoeren van hemelwater.

* 2\. Het scheiden van vuil en schoon water. Bij nieuwbouw het hemelwater van schone oppervlakken niet op de riolering lozen en bij voorkeur lokaal gebruiken, infiltreren of lozen op oppervlaktewater. In bestaand gebied hemelwater afkoppelen van het gemengd riool indien technisch en financieel haalbaar.

* 3\. De afvoer van schoon hemelwater vindt bovengronds plaats.

* 4\. Rioolwateroverstorten beperken om de doelstellingen voor waterkwaliteit te bereiken.

In het plan is een concrete doelstelling opgenomen: in 2025 is 10% van het verharde oppervlak afgekoppeld van de gemengde riolering (referentiejaar 2005\). Dit betreft 18 ha. afkoppelen. In het Hemelwaterbeleidsplan is deze doelstelling uitgewerkt in concrete maatregelen.

*Doorwerking in plangebied*De bevindingen en resultaten van de watertoets zijn beschreven in de waterparagraaf (Â§ 5\.15).

##### 4\.6\.3 Overige gemeentelijke beleidsnota's en notities

###### 4\.6\.3\.1 Saldering

In de beleidsnotitie 'Kaders herzieningen bestemmingsplan Buitengebied 2012' heeft de gemeenteraad een aantal beleidskeuzes vastgelegd die een aanvulling vormen op de Structuurvisie Buitengebied en het bestemmingsplan "Buitengebied 2012". Een deel van deze beleidskeuzes heeft betrekking op de groeimogelijkheden voor agrarische bedrijven. Het gaat hierbij om een herverdeling van de ruimte die nu reeds in het bestemmingsplan geboden wordt. Deze herverdeling wordt bereikt door de introductie van een salderingsregistratie. Deze salderingsregistratie is een gemeentelijke administratie waarin twee elementen worden geregistreerd:

* 1\. hoeveel agrarische bedrijven in planologische zin verdwijnen (bijvoorbeeld door functieverandering), respectievelijk worden toegevoegd;

* 2\. welke oppervlakte aan agrarisch bouwvlak verdwijnt; respectievelijk wordt toegevoegd.

*Saldering van het aantal agrarische bedrijven*Op basis van het reconstructieplan Gelderse Vallei/Utrecht\-Oost kunnen wij als gemeente de nieuwvestiging van veehouderijen mogelijk maken in Landbouw Ontwikkelingsgebieden (verder kortweg LOG). Gezien de specifieke kenmerken van ons buitengebied is er in het bestemmingsplan "BuitengebiedÂ 2012" voor gekozen om nieuwvestiging op nog onbebouwde locaties niet mogelijk te maken. In plaats daarvan is de mogelijkheid opgenomen om in het LOG een woonbestemming te transformeren naar een agrarische bestemming. Feitelijk betekent dit dat het plan de nieuwvestiging van agrarische bedrijven onder voorwaarden mogelijk maakt.

Onze verwachting is echter dat van deze mogelijkheid slechts zeer weinig gebruik zal worden gemaakt in de komende planperiode. Daar komt bij dat wij verwachten dat het aantal stoppende agrarische bedrijven het aantal nieuwvestigers vele malen zal overtreffen. Deze verwachtingen zijn gebaseerd op de ervaringen de afgelopen planperiode. Dit betekent dat er veel groeiruimte is geboden in het bestemmingsplan "Buitengebied 2012" waarvan te verwachten is dat deze niet gebruikt zal worden in de komende planperiode. Deze omschakelingsmogelijkheid wordt dan ook ingeperkt door een salderingsregeling te introduceren in de betreffende wijzigingsbevoegdheden. In deze salderingsregeling wordt een koppeling aangebracht tussen het aantal stoppende agrarische bedrijven en de nieuwe bedrijven die ontstaan door omschakeling van wonen naar agrarisch. Het aantal nieuwe bedrijven dat met toepassing van deze wijzigingsbevoegdheid wordt toegestaan bedraagt daarbij maximaal 50% van het aantal bedrijven dat stopt. Op deze manier zal er per saldo binnen de planperiode altijd sprake zijn van een afname van het aantal agrarische bouwvlakken in het buitengebied. Voor wat betreft de benodigde oppervlakte aan bouwvlak wordt gebruik gemaakt van het saldo van de hiervoor genoemde salderingsregistratie.

*Salderen van de oppervlakte agrarisch bouwvlak*Het bestemmingsplan "Buitengebied 2012" maakt door middel van een wijzigingsbevoegdheid onder voorwaarden de vergroting van agrarische bouwvlakken mogelijk. Deze groeimogelijkheden zijn afgestemd op de twee reconstructieplannen Veluwe en Gelderse Vallei/Utrecht\-Oost. Onze verwachting is dat de groeiruimte die in theorie geboden wordt door het vastgestelde plan niet in zijn geheel noodzakelijk is in de komende planperiode. Het is daarom beter deze groeiruimte in te kaderen. Dit wordt gedaan door een salderingssystematiek te introduceren waarbij er een koppeling wordt gelegd tussen de oppervlakte aan bouwvlakken die vrij komt door stoppers (b.v. via functieverandering) en de agrarische bedrijven die willen groeien. Hierbij wordt de oppervlakte aan bouwvlak die vrij komt door een stopper opgenomen in een salderingsregistratie. Een bedrijf dat gebruik wil maken van de wijzigingsbevoegdheid voor het vergroten van zijn bouwvlak kan vervolgens kosteloos gebruik maken van het saldo dat aanwezig is op de salderingsregistratie. Op deze manier zal de totale oppervlakte aan bouwvlak in het plangebied niet toenemen. De salderingsregistratie zorgt er daarbij voor dat de ruimte die beschikbaar komt (door stoppers) ook op de gewenste plek kan worden ingezet door groeiers. Op basis van de ervaringen de afgelopen jaren met ons functieveranderingsbeleid en de ervaring met de aantallen stoppende agrarische bedrijven, verwachten wij dat het saldo van de salderingsregistratie voldoende zal zijn om daar waar nodig het vergroten van bouwvlakken te faciliteren.

*Conclusie*Met de bestemmingswijziging wordt per saldo Ã©Ã©n agrarisch bouwvlak verwijderd en de verwijdering van het bouwvlak is opgenomen in de salderingsregistratie.

### Hoofdstuk 5 RANDVOORWAARDEN

#### 5\.1 Bodem

##### 5\.1\.1 Bodemkwaliteit

In het kader van de bestemmingsplanprocedure is beoordeeld of de milieuhygiÃ«nische bodemkwaliteit ter plaatse van het plangebied voldoet aan de eis van financiÃ«le uitvoerbaarheid en uit oogpunt van volksgezondheid en milieu aanvaardbaar mag worden geacht voor het beoogde gebruik.

Beoordeling van de milieuhygiÃ«nische bodemkwaliteit vindt plaats op basis van de vastgestelde bodemkwaliteitskaart (BKK) en het bodembeheerplan (BBP). Met dit instrumentarium kan de bodemkwaliteit binnen het plangebied met een bepaalde statistische zekerheid worden bepaald voor zover blijkens historisch onderzoek geen sprake is van verdachte locaties.

Voor een agrarische bestemming is de bodemkwaliteitskaart niet zonder meer van toepassing. Er moet een historisch onderzoek worden uitgevoerd conform de NEN 5725, mogelijk gevolgd door een verkennend bodemonderzoek op de verdachte deellocaties. Hierbij moet worden gelet op de daken van (waarschijnlijk) asbestcement golfplaten. In het historisch onderzoek moet worden gelet op mogelijk eerder aanwezig ABC golfplaten die nu mogelijk vervangen zijn.

Voor de locatie Schoonengweg 4\-01 is al eerder \- in het kader van het plan voor herbouw van de kleine woning op dit perceel \- een verkennend bodemonderzoek conform de NEN 5740 uitgevoerd. Het rapport 'Verkennend bodemonderzoek Schoonengweg 4\-1 Voorthuizen' d.d. 30 juni 2016 met kenmerk 1632701A, opgesteld door PJ Milieu BV te Nijkerk, is als Bijlage 2 bij de toelichting van dit wijzigingsplan opgenomen. In het grondwater is een matig verhoogd gehalte barium aangetoond. Dit heeft echter een natuurlijke oorsprong (niet veroorzaakt voor menselijk handelen). Bovendien is een licht verhoogd gehalte zink aangetoond. Een aanvullend onderzoek met een gewijzigde hypothese wordt echter niet noodzakelijk geacht.

Voor de locatie Schoonengweg 6 en daarmee de rest van het plangebied is een verkennend bodemonderzoek in combinatie met een verkennend asbestonderzoek uitgevoerd. Het door Hunneman Milieu\-Advies te Raalte opgestelde rapport (met projectnummer 160748/jk/sh, d.d. 26 september 2016\) is als Bijlage 3 opgenomen. Uit de conclusies blijkt dat op basis van de onderzoeksresultaten is de actuele bodemkwaliteit afdoende vastgelegd en milieuhygiÃ«nische bodemkwaliteit uit oogpunt van volksgezondheid en milieu aanvaardbaar mag worden geacht voor het beoogde gebruik. Er is geen nader onderzoek noodzakelijk.

De milieuhygiÃ«nische kwaliteit van de bodem vormt geen belemmering voor onderhavig plan.

#### 5\.2 Cultuurhistorie

Sinds januari 2012 hebben gemeenten op grond van het Besluit ruimtelijke ordening (Bro) de opdracht om bij het opstellen van bestemmingsplannen rekening te houden met cultuurhistorische waarden. Daar waar het voor de archeologie al gemeengoed is, geldt het dus ook voor andere aspecten van de cultuurhistorie. Rekening houden met cultuurhistorie impliceert dat bekend moet zijn wat er voor waarden aanwezig zijn. Dit betekent dat naast archeologie, ook een beschrijving moet worden gegeven van de historische (steden)bouwkunde en historische geografie. Door cultuurhistorie een plek te geven in procedures op het gebied van ruimtelijke ordening wordt ook bereikt dat de aandacht niet uitsluitend uitgaat naar individuele objecten (de aangewezen monumenten), maar juist de samenhang tussen gebouwen en hun omgeving.

##### 5\.2\.1 Archeologie

###### 5\.2\.1\.1 Archeologie lage en middelmatige verwachting

Er moet rekening worden gehouden met de in de grond aanwezige dan wel te verwachten monumenten. Voor het maken van een weloverwogen belangenafweging is minimaal een archeologisch bureauonderzoek nodig. Voor de gehele gemeente is een archeologische beleidsadvieskaart opgesteld, welke gezien kan worden als een beknopt bureauonderzoek. Uit de 'archeologische waarden\- en verwachtingskaart' van de gemeente blijkt dat binnen het plangebied middelmatige en lage archeologische verwachting geldt.

De gemeenteraad heeft op 28 september 2010 besloten dat nader archeologisch onderzoek noodzakelijk is voor de zone met middelmatige verwachting bij een oppervlakte van 1\.000 mÂ² voor grondverstorende werkzaamheden dieper dan 30 cm en voor de zone met een lage archeologische verwachting bij een oppervlakte van 10\.000 mÂ² voor grondverstorende werkzaamheden dieper dan 30 cm. Bij de vaststelling van het bestemmingsplan "Buitengebied 2012", heeft de gemeenteraad besloten om de ondergrens van 1\.000 m2 te verhogen naar 1\.500 m2 in het geval het gaat om een zone met een middelmatige verwachtingswaarde.

![afbeelding "i_NL.IMRO.0203.1426-0002_0009.png"](i_NL.IMRO.0203.1426-0002_0009.png)

*Afbeelding: uitsnede archeologische waarden\- en verwachtingskaart*

Het plangebied maakte in 2010 deel uit van het onderzoeksgebied Voorthuizen Zuid. Het hier betreffende deel is op basis van het toen uitgevoerde booronderzoek vrijgegeven (S. van der Veen \& E. Goossens 2010: Plangebied Voorthuizen Zuid. Gemeente Barneveld. Archeologisch vooronderzoek: een bureau\- en inventariserend veldonderzoek: verkennende fase. RAAP rapport 2193\). Daarmee is het niet noodzakelijk nog nader archeologisch onderzoek uit te voeren.

Indien bij de uitvoering van de werkzaamheden onverwacht toch acheologische vondsten (aardewerk, vuursteen, oude funderingen, opvallende donkere verkleuringen in het gele zand etc.) worden gedaan, waarvan men redelijkerwijs mag vermoeden dat deze van archeologische betekenis zijn, dan is conform artikel 5\.10 van de Erfgoedwet melding van de desbetreffende vondsten bij de minister (namens deze de RCE) verplicht.

#### 5\.3 Ecologie

De belangrijkste wet voor natuurbescherming in Nederland is de Wet natuurbescherming. Deze wet is op 1 januari 2017 in werking getreden. De Europese Vogelrichtlijn en de Habitatrichtlijn zijn vertaald in deze wet.

De Wet natuurbescherming vervangt de Natuurbeschermingswet 1998, de Flora\- en faunawet en de Boswet. Daarnaast is qua ecologie ook het Gelders Natuurnetwerk en de Gelderse Ontwikkelingszone van belang.

##### 5\.3\.1 Wet natuurbescherming

###### 5\.3\.1\.1 Gebiedsbescherming

Hoofdstuk 2 van de Wet natuurbescherming regelt de bescherming van speciale beschermingszones ter uitvoering van de Vogelrichtlijn en de Habitatrichtlijn. Zo'n speciale beschermingszone wordt aangeduid als âNatura 2000\-gebiedâ.

De Wet natuurbescherming bepaalt vervolgens wat er wÃ©l en niet mag in zo'n Natura 2000\-gebied. Ook zijn er bijzondere nationale natuurgebieden.

Op 27 juni 2014 is de aanwijzing van het gebied Veluwe als speciale beschermingszone onder de Habitatrichtlijn in werking getreden. Tevens is met dit besluit het besluit tot de aanwijzing van Veluwe als speciale beschermingszone onder de Vogelrichtlijn, inclusief de daarbij behorende Nota van toelichting, gewijzigd. Deze twee genoemde speciale beschermingszones vormen samen het Natura 2000\-gebied Veluwe, waarbij instandhoudingsdoelstellingen zijn toegevoegd.

Het plangebied is niet gelegen in (de nabijheid van) een Natura 2000\-gebied. Het dichtstbijzijnde Natura 2000\-gebied De Veluwe ligt op circa 1,2 kilometer, waardoor onderhavige ontwikkeling geen significant effect op dit beschermde gebied zal hebben. Vanwege het feit dat de agrarsiche activiteiten met deze planwijziging op de locatie worden beÃ«indigd, zal dit per saldo een positieve bijdrage leveren op het natuurgebied.

###### 5\.3\.1\.2 Soortenbescherming

Hoofdstuk 3 van de Wet natuurbescherming beschermt bepaalde plant\- en diersoorten in Natura 2000\-gebieden, bijzondere nationale natuurgebieden Ã©n daarbuiten. Er gelden drie beschermingsregimes, te weten voor vogels (Vogelrichtlijn), soorten onder de Habitatrichtlijn (bijlage IV, onderdeel a Habitatrichtlijn, dan wel bijlage II bij het Verdrag van Bern of bijlage I bij het Verdrag van Bonn) en andere (nationale) soorten.

Om te beoordelen of de beschermde soorten in het plangebied aanwezig zijn, is een natuurtoets uitgevoerd. Dit rapport ('Quickscan Wet natuurbescherming, Schoonengweg 6 en 7 te Voorthuizen' d.d. 9Â juni 2017, rapportnummer 20170372/rap\-01, versie 3\) is als Bijlage 4 opgenomen bij de toelichting van dit wijzigingsplan. Dit onderzoek is voor een groter gebied uitgevoerd. Voor wat betreft onderhavig plangebied (in rapport aangemerkt als deelgebied 1\) blijkt uit de conclusies van het onderzoek dat kunnen voorkomen: jaarrond beschermd categorie 1 t/m 4 soorten (huismus, sperwer en mogelijk buizerd), niet jaarrond beschermd categorie 5 soorten (boeren\- en huszwaluw, spreeuw en zwarte kraai), tijdens het broedseizoen beschermde broedvogels (houtduif), vleermuizen (gewone\- en ruige dwergvleermuis, laatvlieger) en heikikker in de aanwezige watergangen, oevers en houtwallen. De werkzaamheden leiden mogelijk tot verstoringen en vernietiging van de aanwezige soorten. Er is aanvullend onderzoek noodzakelijk naar deze mogelijk aanwezige soorten wat op dit moment wordt uigevoerd. De te nemen maatregelen dienen nader uitgewerkt te worden als de resultaten van het nader onderzoek bekend zijn. Behalve voor algemene broedvogels (werken buiten het broedseizoen) is het nu nog niet mogelijk om een volledig maatregelenpakket op te stellen. Mogelijk, nader te bepalen aan de hand van de resultaten van het aanvullend soortgericht onderzoek. Dit zal inhouden dat de bebouwing nog niet kan worden gesloopt. Pas op moment dat de binnen het aanvullend onderzoek te nemen maatregelen bekend en uitgevoerd zijn, kan worden overgegaan tot sloop van de bebouwing. Dit wijzigingsplan regelt niet dat de voormalige agrarische bebouwing moet worden gesloopt, maar brengt alleen bebouwing onder het overgangsrecht. Pas nadat de bebouwing mag worden (zonder dat het zorgt voor een overtreding van de Wnb) en daadwerkelijk is gesloopt (na onherroepelijk worden van onderhavig wijzigingsplan) kan de bebouwing als sloopmeters in het kader van functieverandering worden ingezet.

*Algemene zorgplicht*Voor de uitvoering van werkzaamheden geldt de algemene zorgplicht. Alle broedende vogels, hun broedplaatsen Ã©n de functionele omgeving van de broedplaatsen zijn beschermd tijdens de broedperiode. Het verwijderen van bomen en struiken dient gezien te worden als een voor vogels verstorende activiteit en dient buiten het vogelbroedseizoen plaats te vinden. Verstorende werkzaamheden dienen niet tijdens de broedperiode (grofweg maart \- augustus) uitgevoerd te worden, tenzij geconstateerd is dat er geen vogelbroedgeval aanwezig is.

Een ieder is verplicht om voldoende zorg in acht te nemen voor Natura 2000\-gebieden, bijzondere nationale natuurgebieden en voor in het wild levende dieren en planten en hun directe leefomgeving.

###### 5\.3\.1\.3 Houtopstanden

De bescherming van houtopstanden heeft als doel om het aanwezige areaal bossen en beplantingen in Nederland te behouden. Daarmee wordt de functie van bossen en beplantingen gegarandeerd als habitat voor dieren en planten, als recreatiegebied en als groene long.

Onder houtopstanden vallen alle zelfstandige eenheden van bomen, boomvormers, struiken, hakhout of griend van een oppervlakte van tien are of meer of rijbeplanting die twintig (of meer) bomen omvat, gerekend over het totaal aantal rijen.

Rondom en op een deel van de planlocatie zijn beplantingselementen aanwezig. De houtsingel ten noorden van het plangebied blijft gehandhaafd. De smalle Elzensingel langs de westzijde van het plangebied blijft gehandhaafd.

###### 5\.3\.1\.4 Conclusie

Geconcludeerd kan worden dat de Wet natuurbescherming uitvoering van het onderhavige plan niet in de weg staat. Om de bebouwing daadwerkelijk te kunnen slopen dient nader onderzoek te zijn uitgevoerd en daarmee te worden aangetoond dat de bepalingen uit de Wet natuurbescherming, na het eventueel nemen van maatregelen of na het mogelijk verlenen ontheffing Wnb, niet worden overtreden.

##### 5\.3\.2 Gelders Natuurnetwerk en Groene Ontwikkelingszones

Het plangebied ligt niet binnen de (voormalige) Ecologische Hoofdstructuur (EHS). Het Natuurnetwerk Nederland (NNN) is de opvolger van de EHS. Met het bestuursakkoord Natuur is de realisatie en het beheer van het NNN de verantwoordelijkheid van de provincies geworden.

In de periode tot 2027 willen Rijk en provincies een forse extra stap zetten op weg naar realisatie van de doelen van de Vogelrichtlijn, Habitatrichtlijn en de Kaderrichtlijn Water. Hierbij moet maximale synergie worden bereikt tussen natuur\- en watermaatregelen. De provincies geven elk in hun eigen provincie uitwerking aan het natuurbeleid op basis van het Natuurpact.

Voor de EHS uit de Structuurvisie Gelderland zijn in de Omgevingsvisie twee nieuwe natuurcategorieÃ«n in de plaats gekomen: het Gelders Natuurnetwerk (GNN) en de Groene Ontwikkelingszone (GO.) Uit Â§Â 4\.3\.1\.1 'Omgevingsvisie' blijkt dat het plangebied niet in het GNN of de GO ligt. Voor de toetsing wordt hiernaar verwezen.

#### 5\.4 Externe veiligheid

**Doel**Externe veiligheid gaat om het beperken van de kans op en het effect van een ernstig ongeval voor de omgeving door:

\- het gebruik, de opslag en productie van gevaarlijke stoffen (inrichtingen);

\- het transport van gevaarlijke stoffen (buisleidingen, wegen, waterwegen en spoorwegen);

Het beleid voor externe veiligheid heeft tot doel zowel individuele burgers als groepen burgers een minimum beschermingsniveau te bieden tegen een ongeval met gevaarlijke stoffen. Om dit doel te bereiken zijn gemeenten en provincies verplicht om bij besluitvorming in het kader van de Wet milieubeheer en de Wet ruimtelijke ordening de invloed van een risicobron op zijn omgeving te beoordelen. Daartoe wordt in het externe veiligheidsbeleid het plaatsgebonden risico, het groepsrisico en het plasbrandaandachtsgebied gehanteerd.

*Plaatsgebonden risico* (PR)

Het plaatsgebonden risico is de berekende kans per jaar, dat een persoon overlijdt als rechtstreeks gevolg van een ongeval bij een risicobron, aangenomen dat hij op die plaats permanent en onbeschermd verblijft.

De norm voor het plaatsgebonden risico ligt in principe op 10\-6 per jaar, oftewel een kans van Ã©Ã©n op een miljoen. Voor nieuwe situaties geldt deze norm als grenswaarde voor kwetsbare bestemmingen en als richtwaarde voor beperkt kwetsbare bestemmingen.

*Groepsrisico* (GR)

Dit is de kans dat een groep mensen overlijdt door een ongeval met gevaarlijke stoffen. Het groepsrisico moet worden gezien als een maat voor maatschappelijke ontwrichting.

Het groepsrisico wordt getoetst aan een oriÃ«ntatiewaarde per kilometer per jaar:

10\-4 voor een ongeval met ten minste 10 dodelijke slachtoffers

10\-6 voor een ongeval met ten minste 100 slachtoffers

10\-8 voor een ongeval met ten minste 1000 slachtoffers

enzovoorts (een lijn door deze punten bepaalt de oriÃ«ntatiewaarde)

*Plasbrandaandachtsgebied* (PAG)

Binnen het werkveld externe veiligheid wordt sinds jaren gewerkt met twee risiconormen, het plaatsgebonden risico en het groepsrisico. Bij de ontwikkeling van het Basisnet is hieraan een derde voorwaarde toegevoegd: het plasbrandaandachtsgebied (PAG). Hiermee wordt het effectgebied weergegeven van het scenario met de grootste kans van voorkomen: de plasbrand. In deze gebieden moet er in samenhang met mogelijkheden van plasbrandbestrijding en bouwtechnische maatregelen beargumenteerd worden waarom er gebouwd wordt.

**Wettelijk kader**Het externe veiligheidsbeleid is verankerd in diverse wet\- en regelgeving:

*Inrichtingen waar risicovolle activiteiten plaatsvinden*Voor bepaalde risicovolle bedrijven geldt het Besluit externe veiligheid inrichtingen (Bevi). Hierin zijn de risiconormen voor externe veiligheid met betrekking tot bedrijven met gevaarlijke stoffen wettelijk vastgelegd.

*Transportroutes van gevaarlijke stoffen*De normen voor het vervoer van gevaarlijke stoffen, ook wel risicoplafonds, worden vastgelegd in het Besluit externe veiligheid transportroutes (Bevt) en de Regeling Basisnet.

*Buisleidingen*Voor de beoordeling van de risico's van het transport van gevaarlijke stoffen door buisleidingen gelden het Besluit externe veiligheid buisleidingen (Bevb) en de Regeling externe veiligheid buisleidingen (Revb). Hierin zijn de risiconormen voor externe veiligheid met betrekking tot buisleidingen voor zowel het transport van brandbare vloeistoffen als hogedruk aardgasleidingen wettelijk vastgelegd.

**Verantwoordingsplicht**In voornoemde Besluiten is de verantwoordingsplicht groepsrisico opgenomen. Bij een overschrijding van de oriÃ«ntatiewaarde van het groepsrisico Ã³f een toename van het groepsrisico moet het bevoegd gezag een verantwoording van het groepsrisico opstellen. Hierin moeten naast de aspecten zelfredzaamheid en hulpverlening worden aangegeven hoe de diverse factoren bij de totstandkoming van het besluit zijn beoordeeld en eventuele maatregelen zijn afgewogen. Ook het bestuur van de veiligheidsregio moet in de gelegenheid worden gesteld om ten aanzien van het groepsrisico een advies uit te brengen.

**Onderzoeksresultaten**Op de signaleringskaart van de gemeente Barneveld is te zien dat het plangebied buiten een effectgebied van een risicobron is gelegen. In de directe omgeving van het plangebied bevinden zich geen bedrijven waar opslag, gebruik en/of productie van gevaarlijke stoffen plaatsvindt of waar zich installaties bevinden waaraan risico's zijn verbonden waardoor effecten van ongevallen buiten het terrein van de inrichting merkbaar zijn. Verder vindt er in de omgeving van het plangebied geen transport van gevaarlijke stoffen over wegen, spoor, water of door leidingen plaats. Het aspect externe veiligheid vormt geen belemmering voor de uitvoering van voorliggend plan.

![afbeelding "i_NL.IMRO.0203.1426-0002_0010.jpg"](i_NL.IMRO.0203.1426-0002_0010.jpg)

*Afbeelding: uitsnede signaleringskaart gemeente Barneveld omgeving plangebied (paarse cirkel).*

#### 5\.5 Geluid

De basis voor de ruimtelijke afweging van geluid is de Wet geluidhinder (Wgh). Bij het vaststellen van een bestemmingsplan/wijzigingsplan komen in de volgende gevallen de regels van deze wet aan de orde: het bestemmen van gronden voor nieuwe geluidgevoelige objecten (bijvoorbeeld woningen en onderwijsgebouwen) binnen zones langs (spoor\-)wegen en zones rondom industrieterreinen; het bestemmen van gronden voor de aanleg van nieuwe, dan wel reconstructie van gezoneerde (spoor\-)wegen; het bestemmen van gronden voor (nieuwe) industrieterreinen waar zich grote lawaaimakers kunnen vestigen en herziening van zonegrenzen van industrieterreinen.

De Wet geluidhinder gaat uit van zones langs (spoor\-)wegen en zones bij industrieterreinen. Het gebied binnen deze zone geldt als akoestisch aandachtsgebied waar, voor bouwplannen en bestemmingsplannen, een akoestische toetsing uitgevoerd dient te worden. De geluidbelasting op de gevels van nieuwe geluidgevoelige bestemmingen mag in principe niet meer bedragen dan de voorkeursgrenswaarde. Indien de geluidbelasting op de gevel hoger is dan de voorkeursgrenswaarde kan onder bepaalde voorwaarden een verzoek worden gedaan tot vaststelling van een hogere waarde. Hierbij mag de geluidbelasting de uiterste grenswaarde niet overschrijden. De voorkeursgrenswaarde en uiterste grenswaarde voor nieuwe of bestaande geluidgevoelige bestemmingen verschillen per geluidsbron. In geval van nieuwe geluidgevoelige bestemmingen binnen zones langs wegen of spoorwegen, of binnen de zone van een industrieterrein, is akoestisch onderzoek vereist.

De bestaande woning en kleine woning blijven staan en daar verandert niets aan. Er komt in dit geval geen nieuwe geluidgevoelige bestemming bij. Met het plan wordt geen nieuwe ontwikkeling mogelijk gemaakt die valt onder het regime van de Wet geluidhinder. Een akoestisch onderzoek is dan ook niet noodzakelijk en daarmee vormt dit aspect geen belemmering voor de uitvoering van onderhavig wijzigingsplan.

#### 5\.6 Geur

Bij de voorbereiding van een bestemmings\-/wijzigingsplan toetst het bevoegde gezag enerzijds of in het plangebied een qua geur acceptabel woon\- en leefklimaat gegarandeerd is. Anderzijds is het uitgangspunt dat met het plan de omliggende bedrijven niet vergaand in hun ontwikkelingsmogelijkheden mogen worden beperkt.

Uitgangspunt voor de toetsing zijn de normen zoals die in of op grond van de Wet geurhinder en veehouderij (Wgv) zijn vastgelegd. De Wgv maakt het mogelijk om bij verordening af te wijken van de wettelijke geurnormen. De gemeente Barneveld heeft van die mogelijkheid gebruik gemaakt. De Verordening geurhinder en veehouderij is in werking getreden op 18 oktober 2008, waarbij voor een aantal aangegeven delen van het grondgebied van Barneveld andere normen dan de wettelijke zijn vastgesteld. Het plan is getoetst aan de normen die zijn vastgesteld in deze verordening, voor zover deze normen van toepassing zijn in of rond het plangebied.

Veel bedrijven hebben geen omgevingsvergunning milieu meer nodig, maar vallen onder algemene milieuregels zoals vastgelegd in het Activiteitenbesluit milieubeheer. Aangezien de geurnormen uit de Wgv vrijwel Ã©Ã©n op Ã©Ã©n zijn overgenomen in het Activiteitenbesluit, kunnen bedrijven die onder dit besluit vallen ook gewoon worden meegenomen in de Wgv\-toets.

Onder een 'geurgevoelig object' wordt verstaan: een gebouw, bestemd voor en blijkens aard, indeling en inrichting geschikt om te worden gebruikt voor menselijk wonen of menselijk verblijf en die daarvoor permanent of een daarmee vergelijkbare wijze van gebruik, wordt gebruikt.

Op 29 mei 2002 is voor de locate Schoonengweg 6 een milieuvergunning (onder nr. 17/2002\) verleend voor 16 volwassen paarden en 7 jonge paarden. Dit veebestand wordt nu als meldingsplichtig op grond van het Activiteitenbesluit aangemerkt. Met dit plan is het de bedoeling de paardenhouderij stop te zetten en de oude agrarische gebouwen te amoveren. Onderdeel van deze planologische procedure is dat de agrarische bedrijfsactiviteiten beÃ«indigd zullen worden.

Op grond van artikel 3, lid 2 van de Wet geurhinder en veehouderij blijven voormalige agrarische bedrijfswoningen van bedrijven welke na 19 maart 2000 zijn gestopt blijvend als agrarische woning beschermd. De huidige woningen binnen het plangebied blijfven als agrarische bedrijfswoning aangemerkt en worden als zodanig getoetst. Dit houdt in dat er een minimale afstand van 50 meter dient te zijn ten opzichte van omliggende agrarische bedrijven. Hieraan wordt ruimschoots voldaan. Daarmee vormt de wijziging naar een woonbestemming geen belemmering voor de omliggende agrarische bedrijven.

Vanuit geur zijn er geen belemmeringen voor de uitvoering van onderhavig wijzigingsplan.

#### 5\.7 Ladder voor duurzame verstedelijking

In het Besluit ruimtelijke ordening is de verplichting opgenomen om in het geval van nieuwe stedelijke ontwikkeling in de toelichting een onderbouwing op te nemen van nut en noodzaak van de nieuwe stedelijke ruimtevraag en de ruimtelijke inpassing. Hierbij wordt uitgegaan van de 'ladder voor duurzame verstedelijking'. Artikel 3\.1\.6, tweede lid Bro luidt per 1 juli 2017 als volgt:

De toelichting bij een bestemmingsplan dat een *nieuwe stedelijke ontwikkeling* mogelijk maakt, bevat een *beschrijving van de behoefte* aan die ontwikkeling, en, indien het bestemmingsplan die ontwikkeling mogelijk maakt *buiten het bestaand stedelijk gebied*, een *motivering* waarom niet binnen het bestaand stedelijk gebied in die behoefte kan worden voorzien.

Onder stedelijke ontwikkeling wordt verstaan: ruimtelijke ontwikkeling van een bedrijventerrein, of van kantoren, detailhandel, woningbouwlocaties of andere stedelijke voorzieningen (artikel 1\.1\.1, eerste lid, onder i van het Bro).

De afwaardering van de locatie valt niet onder 'stedelijke ontwikkeling'. Daarom is geen verdere toelichting vereist. Deze ontwikkeling maakt geen nieuwe extra stedelijke ontwikkeling mogelijk, maar reduceert per saldo bebouwing.

#### 5\.8 Leidingen

Binnen of in de directe nabijheid van het plangebied komen geen leidingen of beschermingszones van leidingen voor die in het kader van onderhavig bestemmingsplan bescherming behoeven. Eveneens zijn er geen laagvliegroutes die beperkingen stellen aan de bouwhoogten.

#### 5\.9 Luchtkwaliteit

In de Wet milieubeheer zijn de belangrijkste bepalingen over luchtkwaliteitseisen opgenomen. Hierin is opgenomen dat bij een ruimtelijk besluit de gevolgen voor de luchtkwaliteit getoetst moet worden. Om te bepalen of de kwaliteit van de lucht ter plaatse voldoet aan de eisen uit de Wet milieubeheer en de daarop gebaseerde regelgeving, dient bij nieuwe ontwikkelingen onderzoek gedaan te worden naar de luchtkwaliteit. Projecten waarvan aannemelijk is dat deze niet in betekenende mate bijdragen aan de luchtverontreiniging hoeven niet getoetst te worden aan de grenswaarden voor luchtkwaliteit.

De ontwikkelingen in het plangebied zijn dermate kleinschalig, dat ze vallen binnen de randvoorwaarden van het Besluit Niet in Betekenende Mate Bijdragen. De invloed van deze kleinschalige ontwikkelingen hoeven niet in beeld te worden gebracht. Er kan worden gesteld dat met de planontwikkeling die door onderhavig wijzigingsplan wordt vastgelegd de luchtkwaliteit zal verbeteren.

Het Besluit niet in betekenende mate bijdragen heeft betrekking op de vraag of de gevolgen van een plan voor de luchtkwaliteit dienen te worden onderzocht. In het kader van het Besluit gevoelige bestemmingen (luchtkwaliteitseisen) dient de luchtkwaliteit ter plaatse van nieuwe gevoelige bestemming die gelegen zijn op een afstand van minder dan 300 m vanaf de rand van een rijksweg of minder dan 50 m vanaf de rand van een provinciale weg te worden beoordeeld. In dit geval is er geen sprake van een plan waar een gevoelige bestemming in de zin van het Besluit gevoelige bestemmingen mogelijk wordt gemaakt. Toetsing aan dit besluit behoeft derhalve niet plaats te vinden.

*Conclusie*

Op basis van het voorgaande vormt luchtkwaliteit geen belemmering voor uitvoering van onderhavig plan.

#### 5\.10 Milieueffectrapportage

Niet voor alle nieuwe activiteiten hoeft een m.e.r.\-procedure gevolgd te worden. Uitgangspunt van de m.e.r.\-beoordeling is het 'nee, tenzij' \-principe. Dat wil zeggen dat alleen een milieueffectrapport (MER) hoeft te worden opgesteld, wanneer er omstandigheden zijn die (waarschijnlijk) leiden tot belangrijke nadelige milieugevolgen.

De Wet milieubeheer maakt onderscheid in een m.e.r.\-procedure voor plannen (planMER) en voor besluiten (besluitMER of projectMER). Voor een bestemmingsplan kan zowel de plan\-m.e.r.\-plicht als de besluit\-m.e.r.\-plicht gelden.

Er zijn drie sporen waarlangs de m.e.r.\-plicht kan ontstaan:

* 1\. Plan\- en/of besluit\-m.e.r.\-plicht: als de voorgenomen activiteit vermeld is in het Besluit milieueffectrapportage;

* 2\. Plan\-m.e.r.\-plicht: als voor het plan een zogeheten passende beoordeling op grond van de Wet natuurbescherming gemaakt moet worden. Dat is het geval als het plan significante negatieve gevolgen kan hebben voor de instandhoudingsdoelstellingen van een Natura 2000 gebied;

* 3\. Toetsing aan de provinciale milieuverordening.

**Besluit milieueffectrapportage**

De lijst van activiteiten in de onderdelen C en D van het Besluit bestaat uit vier kolommen. De eerste kolom bevat een omschrijving van de m.e.r.\-(beoordelings)plichtige activiteiten. De tweede kolom vermeldt eventuele drempelwaarden.

*Wettelijk kader*

Voor de vraag of een bestemmingplan besluit\-m.e.r.\-plichtig is, geldt dat het Besluit milieueffectrapportage onderscheid maakt naar m.e.r.\-plichtige activiteiten en m.e.r.\-beoordelingsplichtige activiteiten. Onderdeel C van de bijlage bij dit Besluit vermeldt voor welke activiteiten altijd verplicht een MER moet worden opgesteld, voordat een (m.e.r.\-plichtig) besluit mag worden genomen. In onderdeel D is vermeld welke activiteiten beoordelingsplichtig zijn. Voor dergelijke activiteiten moet het bevoegd gezag beoordelen of op basis van 'belangrijke nadelige gevolgen die de voorgenomen activiteit voor het milieu kan hebben', een m.e.r.\-procedure noodzakelijk is. Daarbij geldt dat een bestemmingsplan alleen besluit\-m.e.r.\-plichtig is, als het bestemmingsplan in kolom 4 wordt genoemd.

Voor de vraag of een bestemmingsplan plan\-m.e.r.\-plichtig is, geldt dat dit het geval is als het plan genoemd is in kolom 3 en activiteiten mogelijk maakt die in onderdeel C en D, kolom 1 vermeld zijn en voldoen aan de in kolom 2 genoemde drempelwaarden.

Als een bestemmingsplan een activiteit mogelijk maakt die Besluit\-m.e.r.\-plichtig is op grond van de uitkomst van een toets van een activiteit die onder de drempelwaarden blijft, dan is dat bestemmingsplan alsnog plan\-m.e.r.\-plichtig. Het maakt dan immers een (besluit) m.e.r.\-plichtige activiteit mogelijk.

Voor zowel de plan\-m.e.r.\- als besluit\-m.e.r.\-plicht geldt dat als de activiteit onder de drempelwaarden uit kolom 2 van bijlage D blijft, met een vormvrije m.e.r. beoordeeld moet worden of alsnog een MER moet worden opgesteld. De centrale vraag die daarbij beantwoord moet worden is of er omstandigheden zijn die (waarschijnlijk) leiden tot belangrijke nadelige milieugevolgen. Daarbij moet in ieder geval worden getoetst aan de criteria die opgenomen zijn in bijlage III van de Europese m.e.r.\-richtlijn. Als dergelijke milieugevolgen kunnen optreden, geldt alsnog de betreffende plan\- en/of besluit\-m.e.r.\-plicht.

*Toetsing*In dit geval is het wijzigingsplan c.q. de activiteit niet via dit spoor m.e.r.\-plichtig want de activiteit komt niet voor op de lijst in onderdeel C of D van het Besluit milieueffectrapportage. Bovendien verdwijnt het vergunde veebestand wat juist positieve milieugevolgen tot gevolg heeft. Daarnaast heeft toetsing aan de in bijlage III van de Europese m.e.r.\-richtlijn opgenomen criteria uitgewezen dat er geen sprake zal zijn van belangrijke milieugevolgen, zodat een m.e.r. achterwege kan blijven.

**Passende beoordeling via de Wet natuurbescherming**

Voor het vaststellen van plannen die significante gevolgen voor een Natura 2000\-gebied kunnen hebben, dient een passende beoordeling gemaakt te worden (artikel 7\.2a Wet milieubeheer juncto artikel 2\.8, eerste lid Wet natuurbescherming). De plan\-m.e.r\-plicht op grond van de noodzaak van een passende beoordeling voor de Wet natuurbescherming is hier niet aanwezig.

Er is voor dit plan geen passende beoordeling nodig.

**Provinciale milieuverordening**Â

Provinciale Staten kunnen in de provinciale milieuverordening extra activiteiten met gevallen, plannen en besluiten aanwijzen die belangrijke nadelige gevolgen voor het milieu kunnen hebben en dus m.e.r.\-plichtig zijn (artikel 7\.6 Wet milieubeheer). Dit is dus aanvullend op de m.e.r.\-plicht op basis van onderdeel C van de bijlage Besluit m.e.r. (en dus ook aanvullend op de verplichting vanuit de Europese richtlijnen) Ã©n conform dezelfde systematiek.

Provinciale staten van Gelderland hebben geen extra activiteiten met gevallen, plannen en besluiten aangewezen die belangrijke nadelige gevolgen voor het milieu kunnen hebben (en zo m.e.r.\-plichtig zijn).

#### 5\.11 Milieuzonering

Ten aanzien van bedrijvigheid geldt als uitgangspunt dat toekomstige woningen geen onevenredige milieuhinder (geur, geluid etc.) mogen ondervinden van nabijgelegen bedrijvigheid. In de publicatie Â´Bedrijven en milieuzoneringÂ´ van de Vereniging van Nederlandse Gemeenten, editie 2009, worden in verband met de aanwezigheid van milieubelastende functies indicatieve afstandsnormen voorgeschreven tot milieugevoelige functies, vooral wonen.

Er is hier geen sprake van een nieuwe ontwikkeling dat in kader van milieuzonering dient te worden onderzocht. Immers de bestaande woningen blijven ongewijzigd en als zodanig alleen de agrarische bebouwing wordt gesloopt. Dit heeft geen gevolgen voor het aspect milieuzonering.

*Veiligheidszone \- Activiteitenbesluit*Binnen de grenzen van het wijzigingsplan is geen gasdrukmeet\- en regelstation aanwezig. In het Activiteitenbesluit zijn veiligheidsafstanden opgenomen die moeten worden aangehouden tussen kwetsbare respectievelijk beperkt kwetsbare objecten en (onder andere) een gasdrukmeet\- en regelstation (4\-6 meter). Kwetsbare en beperkt kwetsbare objecten volgens het Activiteitenbesluit zijn dezelfde objecten als die genoemd zijn in het Besluit externe veiligheid inrichtingen. Het gaat dan om onder andere woningen, ziekenhuizen en bedrijven. Tussen een woning en een gasdrukmeet\- en regelstation moet een veiligheidsafstand van 6 meter worden aangehouden. Het onderhavige plan voldoet aan de voorgeschreven afstand.

*Conclusie*

Vanuit milieuzonering zijn er geen belemmeringen voor het plan.

#### 5\.12 Natuur en landschap

Het verzoek betreft het wijzigen van de agrarische bedrijfsbestemming naar de bestemming 'Wonen', waarbij er bebouwing gesloopt wordt. Er wordt geen nieuwe ontwikkeling mogelijk gemaakt.

Er zijn op het perceel waardevolle landschappelijke elementen aanwezig. Rondom het perceel is veel landschappelijk groen aanwezig hetgeen nu zorgdraagt voor een goede landschappelijke inpassing. In de nieuwe situatie zal dit behouden blijven en daarom is het niet nodig daaraan andere voorwaarden te stellen. Gezien er veel oude opstallen gesloopt worden, de te handhaven bebouwing opgeknapt gaat worden en compact bij elkaar staat, leidt het verzoek tot een kwalitatieve verbetering van onder meer het landschap.

#### 5\.13 Veiligheid

Om een veilige omgeving te creÃ«ren of te behouden, is er op het gebied van fysieke veiligheid een aantal aspecten waarmee rekening gehouden moet worden. Zo worden er eisen gesteld aan de bereikbaarheid van de openbare wegen voor de hulpverleningsdiensten. Dit leidt tot het stellen van minimale afmetingen en bochtstralen zodat hulpverleningsvoertuigen een object of calamiteit goed kunnen bereiken en adequate hulp kunnen verlenen. Met betrekking tot voldoende bluswater in het openbare wegennet zijn er ook eisen gesteld. Deze eisen hebben betrekking op de afstanden vanaf de bluswatervoorziening tot aan een gebouw en de capaciteit ervan. In de âHandreiking Bluswatervoorziening en Bereikbaarheidâ (een uitgave van Brandweer Nederland) worden deze eisen gesteld. Voor wat betreft de bereikbaarheid zijn er binnen de gemeente Barneveld hoofd\- en subaanrijdroutes vastgesteld.

Tevens worden er eisen gesteld aan de opkomsttijden voor brandweervoertuigen. Deze zijn afhankelijk van de bestemming. Voor gebouwen waarin geslapen wordt en verminderd zelfredzame mensen verblijven worden strengere eisen gesteld dan gebouwen waar dit niet zo is. De opkomsttijden zijn gesteld in de Wet veiligheidsregioâs (1 oktober 2010\) met het daarbij behorende Besluit veiligheidsregioâs. In het Besluit zijn de tijdnormen voor de opkomsttijden vastgelegd.

*Situatie*

Nieuwe ontwikkelingen zullen worden getoetst aan de Handreiking Bluswatervoorziening en Bereikbaarheid, het Besluit veiligheidregioâs en aan de eisen van de aangewezen hoofd\- en subaanrijdroutes. Dit zal gebeuren bij de bouwplannen en inrichtingsplannen.

In onderhavig geval verdwijnt er een agrarisch bedrijf in de vorm van een paardenhouderij waarbij de voormalige agrarische bebouwing wordt gesloopt. Er wordt verder geen nieuwe bebouwing mogelijk gemaakt. Vanuit brandweertechnisch oogpunt betreft het geen functionele wijziging en voor wat betreft de woningen verandert er feitelijk niets. Er vinden bij het plan voor wat betreft de brandweer geen negatieve wijzigingen in risico's plaats.

*Conclusie*Er zijn voor wat betreft de eisen voor de veiligheid geen belemmeringen voor dit wijzigingsplan.

#### 5\.14 Verkeer

Er wordt geen nieuwe ontwikkeling mogelijk gemaakt. Vanuit verkeerskundig oogpunt is het verzoek als acceptabel aan te merken. De verkeersgeneratie blijft naar verwachting gelijk of zal afnemen, vanwege het stopzetten van het agrarisch bedrijf. De externe en interne bereikbaarheid van het perceel is voldoende en de bereikbaarheid van de wegen en panden in de omgeving blijft gelijk. De bestaande uitritten van het perceel blijven ongewijzigd. Op beide percelen is duidelijk voldoende ruimte op eigen terrein om de parkeervraag op te lossen. Het plan conflicteert niet met de beoogde ruimtelijke ontwikkelingen.

#### 5\.15 Water

Deze waterparagraaf vormt het resultaat van het procesinstrument watertoets. De watertoets betreft het vroegtijdig informeren, adviseren, afwegen en beoordelen van waterhuishoudkundige aspecten bij de totstandkoming van ruimtelijke plannen. Het is verplicht de watertoets toe te passen. Hiermee wordt beoogd om het belang van water een evenwichtige plaats te geven in het ruimtelijk planproces.

De watertoets heeft betrekking op alle grond\- en oppervlaktewateren en behandelt alle relevante waterhuishoudkundige aspecten zoals ontwatering, wateroverlast en waterkwaliteit. De waterpara\-graaf beschrijft de waterhuishoudkundige uitwerking van het plan.

*Huidige en toekomstige situatie*De planontwikkeling (sloop diverse opstallen) is getoetst aan het gemeentelijk waterbeleid en het beleid van het Waterschap Vallei en Veluwe. Het algemene uitgangspunt is dat de ontwikkeling geen negatieve gevolgen voor de waterhuishouding mag hebben. Onder waterhuishouding vallen alle vormen van water: hemelwater, oppervlaktewater, grondwater en afvalwater. Belangrijk is dat er geen afwenteling van de waterafvoer op de directe omgeving (en in de tijd) plaatsvindt.

In de huidige situatie is het plangebied voorzien van diverse opstallen en verharding in de vorm van straatwerk. In de nieuwe situatie zullen diverse opstallen worden gesloopt er is sprake van een afname van verhard oppervlak. Hierdoor treedt bij neerslag een tragere afstroming van het hemelwater op. Dit is een positieve ontwikkeling.

Het hemelwater dat op het verharde oppervlak (daken en/of terreinen) valt, mag net als in de huidige situatie niet op het drukriool in de Schoonengweg worden aangesloten. Als het hemelwater in de huidige situatie toch op de riolering is aangesloten, dient het water in het kader van de planontwikkeling afgekoppeld te worden. Het hemelwater kan wegvloeien over het maaiveld (tuin, groen, etc.). Daar kan het infiltreren in de bodem. Hierbij dient rekening te worden gehouden met voldoende afschot van het terrein.

De waterhuishoudkundige doelen van de gemeente en het waterschap komen niet in het gedrang door dit wijzigingsplan.

### Hoofdstuk 6 JURIDISCHE ASPECTEN

#### 6\.1 Inleiding

Dit wijzigingsplan is gebaseerd op het moederplan "Buitengebied 2012" (met identificatienummer NL.IMRO.0203\.1056\-0004\), vastgesteld op 28 mei 2013 en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad.

Het geldende bestemmingsplan "Buitengebied 2012" kent in artikel 3\.7, lid 5 \- zoals deze luidt na de voornoemde herzieningen en het intrekkingsbesluit \- een wijzigingsbevoegdheid waarmee het college van burgemeester en wethouders onder bepaalde voorwaarden de bestemming kunnen wijzigen. Het voorliggende wijzigingsplan is gebaseerd op die bevoegdheid.

De regels zijn onderverdeeld in vier hoofdstukken:

* Hoofdstuk 1 bevat de algemene voor het plangebied geldende bepalingen, de inleidende regels.

* Hoofdstuk 2 regelt de bestemmingen en het daarop toegestane gebruik.

* Hoofdstuk 3 bevat de algemene regels, zoals de anti\-dubbeltelregel, algemene bouwregels, algemene afwijking\- en algemene wijzigingsregels en tot slot de algemene procedureregels.

* Hoofdstuk 4 betreft het overgangsrecht en de slotbepaling.

**Bevoegdheid**Het bevoegd gezag is het bestuursorgaan dat bevoegd is tot het nemen van een besluit ten aanzien van een aanvraag om een omgevingsvergunning of ten aanzien van een al verleende omgevingsvergunning. Over het algemeen zijn burgemeester en wethouders het bevoegd gezag. Het kan incidenteel voorkomen dat bijvoorbeeld het Rijk of de provincie het bevoegd gezag is. Burgemeester en wethouders zijn altijd bevoegd gezag bij het wijzigen van een plan en het stellen van nadere eisen.

#### 6\.2 Inleidende regels

*Begrippen*In artikel 1 van het wijzigingsplan zijn de begrippen plan en bestemmingsplan "Buitengebied 2012" gedefinieerd.

Er wordt uitgegaan van de in dit artikel aan de betreffende begrippen toegekende betekenis. Voor zover er geen begrippen zijn gedefinieerd wordt aangesloten bij het normale spraakgebruik.

*Wijze van meten*In artikel 2 is de wijze van meten opgenomen, waarbij verwezen wordt naar artikel 2 van het bestemmingsplan "Buitengebied 2012" met inbegrip van de wijzigingen en herzieningen daarin. Dit artikel geeft aan hoe hoogte\- en andere maten (die bij het bouwen in acht dienen te worden genomen) moeten worden gemeten.

#### 6\.3 Bestemmingsregels

In hoofdstuk 2 van het wijzigingsplan zijn de bestemmingsregels opgenomen. In dit hoofdstuk en de daarin opgenomen bepalingen over de bestemming 'Wonen' worden de regels van het bestemmingsplan "Buitengebied 2012" onverkort van toepassing verklaard evenals de vastgestelde partiÃ«le herzieningen en wijzigingsbesluiten en door de raad ingetrokken intrekkingsbesluit. De verbeelding van het bestemmingsplan "Buitengebied 2012" is op de locatie gewijzigd in die zin dat het agrarisch bouwvlak is wegbestemd en voor een deel een tweetal bestemmingsvlakken met de bestemming 'Wonen' heeft gekregen, waarvan Ã©Ã©n met de aanduiding (sba\-19\) 'specifieke bouwaanduiding \- kleine woning'.

Zie verder de toelichting bij het bestemmingsplan "Buitengebied 2012". Hieronder volgt een nadere uiteenzetting van enkele specifieke onderdelen van het wijzigingsplan.

#### 6\.4 Algemene regels

In hoofdstuk 3 is aangegeven dat de algemene regels zoals opgenomen in het bestemmingsplan "Buitengebied 2012", en zoals nadien door het college gewijzigd en in werking getreden, door de raad herzien en in werking getreden en zoals gewijzigd door een intrekkingsbesluit van de raad, niet zijn gewijzigd.

#### 6\.5 Overgangs\- en slotregels

In het laatste hoofdstuk zijn de regels ten aanzien van het overgangsrecht opgenomen. Het laatste artikel van de regels betreft de citeertitel van voorliggend wijzigingsplan.

#### 6\.6 Handhaving

De gemeente acht handhaving van haar beleid van groot belang om de gewenste ruimtelijke kwaliteit te garanderen. Belangrijke redenen voor handhaven zijn:

* De regels zijn door de gemeente vastgesteld en de inwoners van de gemeente mogen verwachten dat de gemeente die regels handhaaft: waarom zijn er anders regels opgesteld? Inwoners van de gemeente hebben als het ware recht op handhaving.

* Handhaving gaat oneigenlijk gebruik van en daarmee de achteruitgang van de kwaliteit van het gemeentelijk grondgebied tegen. Een actueel bestemmingsplan beoogt de ruimtelijke kwaliteit van een gebied in stand te houden en te verbeteren.

* Niet daadkrachtig optreden tegen overtredingen van wettelijke regels werkt een toename van het aantal overtredingen in de hand en tast de geloofwaardigheid van daadkrachtig optreden aan. Het in het bestemmingsplan vastgelegde beleid wordt ondermijnd en het bestuur verliest de greep op de gebouwde omgeving.

Onderscheid kan gemaakt worden tussen preventieve en repressieve handhavingsinstrumenten. Onder preventieve instrumenten kunnen onder andere goede regelgeving (zoals in bestemmingsplan), voorlichting, subsidieverlening, afwijking van bouwregels en gebruiksregels en de omgevingsvergunning worden begrepen. Repressieve instrumenten zijn onder meer controle en toezicht, opsporing en het hanteren van sancties als bestuursdwang en dwangsom.

In 2007 heeft de gemeente de 'Nota handhaving ruimtelijke \- en bouwregelgeving gemeente Barneveld' opgesteld. Deze nota geeft inzicht in de achtergronden die geleid hebben tot de totstandkoming van de nota. Ook geeft het voor overtredingen op het gebied van bestemmingsplan\- en bouwregelgeving aan hoe met geconstateerde overtredingen om te gaan en welke prioriteitsstelling daarbij te hanteren is (repressieve handhaving).

Bij de handhaafbaarheid van een bestemmingsplan spelen aspecten als communicatie, de planvorm, de normstelling, het daadwerkelijk kunnen handhaven en de controleerbaarheid van normen ook een belangrijke rol.

Randvoorwaarde voor handhaving is dat er voldoende basis/grondslag is om te kunnen handhaven. Deze basis wordt gevormd door:

* De regeling in het bestemmingsplan zelf: de handhaafbaarheid van de planregels.

* Het beleid voor afwijkingen.

In het moederplan (bestemmingsplan "Buitengebied 2012"), en daarmee ook in onderhavig wijzigingsplan, is gestreefd naar heldere, eenduidige planregels met zo min mogelijk interpretatiemogelijkheden.

Verder zijn aan de in het moederplan (bestemmingsplan "Buitengebied 2012") opgenomen afwijkingsmogelijkheden duidelijke voorwaarden verbonden, die voldoende objectief bepaalbaar zijn.

### Hoofdstuk 7 ECONOMISCHE UITVOERBAARHEID

Op grond van artikel 6\.12, eerste lid van de Wet ruimtelijke ordening (Wro) stelt de gemeenteraad een exploitatieplan vast voor gronden waarop een bouwplan voorkomt dat in het Besluit ruimtelijke ordening (Bro) is aangewezen. Nu het onderhavige plan geen plan zoals dat in artikel 6\.2\.1 Bro is opgenomen mogelijk maakt, is dit niet aan de orde.

De kosten voor het opstellen van het plan worden gedekt door het heffen van leges. Er zijn bij dit plan geen andere kosten die in een exploitatieplan of exploitatieovereenkomst opgenomen moeten worden.

### Hoofdstuk 8 OVERLEG EN MAATSCHAPPELIJKE UITVOERBAARHEID

De procedure voor het wijzigen van een bestemmingsplan ex artikel 3\.6, eerste lid, onder a van de Wro is door de wetgever geregeld. Aangegeven is dat tussen gemeente en verschillende instanties waar nodig overleg over het plan moet worden gevoerd alvorens een ontwerpplan ter visie gelegd kan worden. Daarnaast is er de gelegenheid om in het voortraject belanghebbenden te laten inspreken conform de gemeentelijke verordening. Pas daarna wordt de wettelijke procedure met betrekking tot vaststelling van het wijzigingsplan opgestart (artikel 3\.9a Wro).

#### 8\.1 Overleg ex artikel 3\.1\.1 Bro

Het Besluit ruimtelijke ordening (artikel 3\.1\.1\) geeft aan dat burgemeester en wethouders bij de voorbereiding van een bestemmingsplan overleg voeren met de besturen van betrokken gemeenten en waterschappen en met die diensten van provincie en Rijk die betrokken zijn bij de zorg voor de ruimtelijke ordening of belast zijn met de behartiging van belangen welke in het plan in het geding zijn.

In artikel 1\.1\.1, derde lid Bro is bepaald dat in hoofdstuk 3 van het Bro onder een bestemmingsplan mede een wijzigingsplan als bedoeld in artikel 3\.6, eerste lid, onder a van de Wro wordt begrepen.

Er is in het gebied van de voorgenomen ontwikkeling geen sprake van bijzondere waarden of andere situaties waardoor deze ontwikkeling zou raken aan enig nationaal belang. Daarom is afgezien van het voeren van vooroverleg met het Rijk.

Dit plan is gebaseerd op de Regionale beleidsinvulling functieverandering en nevenactiviteiten en voldoet daar ook aan. Verder is er geen sprake van provinciale belangen, zodat ook is afgezien van vooroverleg met de provincie Gelderland. Op grond van artikel 3\.1\.1 lid 2 Bro kan derhalve worden afgezien van overleg in door de provincie en het Rijk aangegeven gevallen.

Het Waterschap Vallei \& Veluwe heeft aangegeven dat geen vooroverleg nodig is indien de toename van de verharding kleiner is dan 4\.000 mÂ² en de waterhuishoudkundige doelen van het waterschap niet in het geding komen door een bestemmingsplan. Hier is sprake van zo een geval. Om die reden heeft geen vooroverleg met het waterschap plaatsgevonden.

Ook belangen van omliggende gemeenten zijn bij dit plan niet in het geding.

#### 8\.2 Inspraak

De Wro bevat geen procedurevoorschriften met betrekking tot de inspraak, en is in Wro zelf niet verplicht gesteld. Dat neemt niet weg dat het de gemeente vrij staat toch inspraak te verlenen bijvoorbeeld op grond van de gemeentelijke inspraakverordening. In relatie daarmee bepaalt artikel 150 van de Gemeentewet onder meer dat in een gemeentelijke inspraakverordening moet worden geregeld op welke wijze bovenbedoelde personen en rechtspersonen hun mening kenbaar kunnen maken.

Op 17 november 2008 heeft het college besloten dat voor wijzigingsplannen ex artikel 3\.6, eerste lid, onderÂ a van de Wro geen inspraak wordt gevoerd. Derhalve heeft er geen inspraak plaatsgevonden.

#### 8\.3 Zienswijzen

Het ontwerpwijzigingsplan heeft van 8 september tot en met 19 oktober 2017 ter inzage gelegen. Gedurende deze periode heeft een ieder de mogelijkheid gehad om een zienswijze naar voren te brengen. Tijdens deze zes weken zijn geen reacties ingediend.

### Bijlagen bij de toelichting

#### Bijlage 1 lijst intrekkingsbesluit, wijzigingen en herzieningen bestemmingsplan Buitengebied 2012

Het bestemmingsplan "Buitengebied 2012" (IMRO\-idn. NL.IMRO.0203\.1056\-0004\), welk bestemmingsplan is vastgesteld op 28 mei 2013 (en onherroepelijk geworden op 16 september 2015\), is inmiddels gewijzigd door het college, herzien door de raad en gewijzigd door een intrekkingsbesluit van de raad. In eerste instantie is een tweetal **uitspraken** verwerkt:

* de uitspraak van de Afdeling Bestuursrechtspraak van de Raad van State, ABRvS 29 april 2015, zaaknummer 201307247/1/R2, 201305071/1/R2, 201305215/1/R2 en 201402967/1/R2;

* de uitspraak van de Afdeling Bestuursrechtspraak van de Raad van State, ABRvS 16 september 2015, zaaknummer 201307247/5/R2\.

Daarnaast is het **intrekkingsbesluit** "Wijziging van het bestemmingsplan Buitengebied 2012 door het intrekken van enkele onderdelen" (IMRO\-idn. NL.IMRO.0203\.IB1056\-0001\), vastgesteld op 11 november 2014, verwerkt, waardoor enkele onderdelen (diverse locaties) van het moederplan "Buitengebied 2012" zijn ingetrokken. Daarnaast is het bestemmingsplan "Buitengebied 2012" inmiddels vervangen door een aantal **bestemmingsplannen** (met op zichzelfstaande bestemmingsplanregelingen, de zogenaamde postzegelplannen) en tevens een **provinciaal inpassingsplan** "Rondweg Voorthuizen N303" (met IMRO\-idn. NL.IMRO.9925\.IPN303Voorthuizen\-VST1\). Deze plannen zijn niet relevant, in die zin dat ze niet geen planologische gevolgen hebben, voor onderhavig plan.

Verder is een aantal uiteenlopende **wijzigingsplannen** door het college \- met toepassing van de binnen het bestemmingsplan "Buitengebied 2012" opgenomen wijzigingsbevoegdheden \- en **partiÃ«le**

**herzieningen** door de raad vastgesteld en verwerkt. De wijzigingsplannen en een deel van de partiÃ«le herzieningen zijn op perceelsniveau doorgevoerd en hebben geen directe invloed op (op het gehele grondgebied van) onderhavig plan. De volgende partiele herzieningen zijn doorgevoerd, waarbij ook de regels van het moederplan c.q. het bestemmingsplan "Buitengebied 2012" zijn gewijzigd en daarmee wel van invloed zijn op onderhavig plan:

| **Naam partiÃ«le herziening**   Â | | **IMRO\-identificatie\-** **nummer**   Â | **Datum vastgesteld**   Â |

| --- | --- | --- | --- |

| 4e partiÃ«le herziening Buitengebied 2012   Â | | NL.IMRO.0203\.1268\-0002   Â | 13\-4\-2016   Â |

| Apeldoornsestraat\-Kieftveen, partiÃ«le herziening Buitengebied 2012   Â | | NL.IMRO.0203\.1368\-0002   Â | 14\-12\-2016   Â |

| Garderbroekerweg\-Harskamperweg, partiÃ«le herziening Buitengebied 2012   Â | | NL.IMRO.0203\.1371\-0002   Â | 24\-5\-2017   Â |

| Harremaatweg I, partiÃ«le herziening Buitengebied 2012   Â | | NL.IMRO.0203\.1366\-0002   Â | 1\-2\-2017   Â |

| Kootwijkerdijk III, partiÃ«le herziening Buitengebied 2012   Â | NL.IMRO.0203\.1375\-0002   Â | 5\-7\-2017   Â | |

| Parapluherziening De Puurveense Molen   Â | | NL.IMRO.0203\.1248\-0002   Â | 30\-9\-2014   Â |

| Parapluherziening functieveranderingsbeleid 2016 en woninginhoud   Â | NL.IMRO.0203\.1391\-0002   Â | 5\-7\-2017   Â | |

| partiÃ«le herziening bestemmingsplan Buitengebied 2012   Â | NL.IMRO.0203\.1241\-0001   Â | 25\-2\-2014   Â | |

| Plaggenweg I, partiÃ«le herziening Buitengebied 2012   Â | | NL.IMRO.0203\.1370\-0002   Â | 1\-2\-2017   Â |

| Tweede partiele herziening Buitengebied 2012   Â | | NL.IMRO.0203\.1253\-0003   Â | 8\-7\-2014   Â |

| Vergroten inhoud woningen, partiÃ«le herziening Buitengebied 2012   Â | | NL.IMRO.0203\.1376\-0002   Â | 1\-2\-2017   Â |

#### Bijlage 2 Bodemonderzoek Schoonengweg 4\-01

#### Bijlage 3 Bodemonderzoek Schoonengweg 6

#### Bijlage 4 Quickscan Wet natuurbescherming