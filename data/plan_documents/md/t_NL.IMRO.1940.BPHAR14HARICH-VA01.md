xml version\="1\.0" encoding\="UTF\-8"?

Harich: TOELICHTING

direct naar inhoud van TOELICHTING

Harich

======

TOELICHTING

-----------

| Plan: | Harich |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.1940\.BPHAR14HARICH\-VA01 |

* TOELICHTING

* BIJLAGEN BIJ TOELICHTING

* VASTSTELLINGSBESLUIT

* REGELS

* BIJLAGEN BIJ REGELS

* Begin

* Vorige

* Volgende

* Omhoog

TOELICHTING

-----------

* Hoofdstuk 1 Inleiding

+ 1\.1 Aanleiding

+ 1\.2 Ligging plangebied

+ 1\.3 Leeswijzer

* Hoofdstuk 2 Beschrijving bestaande situatie

* Hoofdstuk 3 Beleid

* Hoofdstuk 4 Milieu\- en omgevingsaspecten

+ 4\.1 Milieuzonering

+ 4\.2 Geluid

+ 4\.3 Externe veiligheid

+ 4\.4 Luchtkwaliteit

+ 4\.5 Bodem

+ 4\.6 Water

+ 4\.7 Archeologie en cultuurhistorie

+ 4\.8 Ecologie

* Hoofdstuk 5 Bestemmingen en planuitgangspunten

+ 5\.1 Het juridisch systeem

+ 5\.2 Toelichting op de bestemmingen

* Hoofdstuk 6 Uitvoerbaarheid

+ 6\.1 Maatschappelijke uitvoerbaarheid

+ 6\.2 Grondexploitatie en economische uitvoerbaarheid

### Hoofdstuk 1 Inleiding

#### 1\.1 Aanleiding

De gemeente De Fryske Marren is bezig de geldende bestemmingsplannen te actualiseren. Als tussenstap in dit proces heeft de gemeente op 19 november 2014 de beheersverordening *Balk, Bantega, Echtenerbrug\-Delfstrahuizen, Harich, Lemmer en*

*Oudemirdum* vastgesteld. In deze beheersverordening zijn de voorheen geldende bestemmingsplannen voor Harich verwerkt.

Het nieuwe bestemmingsplan geeft Ã©Ã©n regeling voor Harich en heeft overwegend een conserverend karakter. Dit betekent dat er in het nieuwe bestemmingsplan geen (grootschalige) nieuwe ontwikkelingen zijn opgenomen, behalve de mogelijkheid voor een nieuwe woning tussen de Stinsenwei 19 en 23\. Het uitgangspunt is dat de bestaande (planologische en/of vergunde) situatie wordt vastgelegd en dat waar mogelijk wordt aangesloten bij de geldende planologische regelingen. Wel is rekening gehouden met recent beleid en regelgeving.

#### 1\.2 Ligging plangebied

In de volgende figuur is de exacte begrenzing van het plangebied aangegeven. De begrenzing van het plangebied is afgestemd op de omliggende bestemmingsplannen.

![afbeelding "i_NL.IMRO.1940.BPHAR14HARICH-VA01_0001.png"](i_NL.IMRO.1940.BPHAR14HARICH-VA01_0001.png)

*Figuur 1: Ligging plangebied*

#### 1\.3 Leeswijzer

De toelichting bij het bestemmingsplan is als volgt opgebouwd:

* hoofdstuk 2 beschrijft kort de bestaande situatie van het plangebied;

* hoofdstuk 3 vat de relevante beleidsstukken samen en geeft zo nodig aan welke consequenties dit heeft voor het plangebied;

* hoofdstuk 4 staat stil bij de relevante milieu\- en omgevingsaspecten;

* hoofdstuk 5 geeft een toelichting op de gehanteerde bestemmingen met de uitgangspunten hiervoor;

* hoofdstuk 6 bevat tenslotte een korte beschrijving van de maatschappelijke en economische uitvoerbaarheid.

### Hoofdstuk 2 Beschrijving bestaande situatie

Het dorp Harich is een klein dorp gelegen in de westzijde van de gemeente, direct ten noordwesten van Balk. In het dorp staat de woonfunctie voorop en er zijn enkele bij het dorp passende voorzieningen en bedrijven aanwezig. Een luchtfoto van het dorp is opgenomen in de volgende figuur. In het bestemmingsplan wordt een mogelijkheid voor een nieuwe woning tussen de Stinsenwei 19 en 23 opgenomen. Bijlage 2 gaat hier nader op in.

![afbeelding "i_NL.IMRO.1940.BPHAR14HARICH-VA01_0002.png"](i_NL.IMRO.1940.BPHAR14HARICH-VA01_0002.png)

*Figuur 2: Luchtfoto Harich (bron: Bing maps)*

De Stinsenwei vormt een belangrijke ontsluitende route voor het dorp. Via de Harichsterstikke is het bovenliggende wegennet snel te bereiken. De open(bare) ruimte(n) in het plangebied vertaalt/vertalen zich verder in agrarische percelen, een groenstrook en een perceel bos. Naast de (bedrijfs)woningen zijn in het dorp de volgende andere functies aanwezig:

* een (regulier) bedrijf;

* detailhandel;

* horeca;

* maatschappelijke voorzieningen (en een begraafplaats).

In hoofdstuk 5 is aangegeven hoe deze functies zijn vertaald in de bestemmingen en welke uitgangspunten hiervoor gelden.

### Hoofdstuk 3 Beleid

Op verschillende niveaus gelden beleidsnota's die betrekking hebben op het plangebied. Op rijks\- en provinciaal niveau zijn dit onder andere de *Structuurvisie Infrastructuur en*

*Ruimte* en het *Streekplan FryslÃ¢n 2007,* die verder zijn uitgewerkt in respectievelijk het *Besluit algemene regels ruimtelijke ordening* en de *Verordening Romte FryslÃ¢n*.

Verder zijn op basis van zowel rijks\- als provinciaal beleid diverse thema's op het plangebied van toepassing. Hierbij worden uitsluitend regels gesteld ten aanzien van ontwikkelingen. Omdat de bestaande situatie wordt vastgelegd en er behalve voor de woning tussen de Stinsenwei 19 en 23 geen sprake is van nieuwe, ruimtelijk relevante ontwikkelingen, zijn deze thema's niet van belang. In algemene zin wordt gestreefd naar een voortzetting en verbetering van het bestaande kwaliteitsniveau. Dit geldt dan ook voor het plangebied. Voor de woning tussen de Stinsenwei 19 en 23 geldt dat deze past in het woonbeleid van de gemeente en de provincie.

Ook op gemeentelijk niveau gelden er diverse beleidsnota's. De gemeentelijke beleidsnota's geven voor het plangebied geen ontwikkelingen aan die voor het bestemmingsplan van belang zijn. Net als op rijks\- en provinciaal niveau wordt gestreefd naar voortzetting en verbetering van het bestaande kwaliteitsniveau.

### Hoofdstuk 4 Milieu\- en omgevingsaspecten

In dit hoofdstuk wordt beschreven hoe rekening is gehouden met de in en rond het plangebied voorkomende relevante milieu\- en omgevingsaspecten.

#### 4\.1 Milieuzonering

Ten behoeve van de milieuzonering is door de *Vereniging van Nederlandse Gemeenten*Â (VNG) het systeem 'Bedrijven en milieuzonering' ontwikkeld, in de vorm van een bedrijvenlijst, waarin de bedrijven zijn gecategoriseerd op hun milieueffecten. Afhankelijk van de mate waarin de in deze lijst opgenomen bedrijven milieuhinder (uitgaande van de gemiddelde bedrijfssituatie) kunnen veroorzaken, kent de lijst aan de bedrijven een milieucategorie toe. Naarmate de milieuhinder toeneemt, loopt de milieu\-indeling op van 1 tot en met 6, met bijbehorende richtafstanden.

Dit bestemmingsplan legt de bestaande situatie vast. De bestaande milieuhygiÃ«nische situatie is en blijft gehandhaafd en een planologische verslechtering is niet mogelijk. Eventuele omgevingsvergunningen voor milieu van de bedrijven en voorzieningen zijn afgestemd op de aanwezigheid van de woningen in het plangebied, waarmee ze in het plangebied op de huidige locaties kunnen blijven functioneren. Voor het (reguliere) bedrijf in het plangebied geldt dat naast het bestaande bedrijf ook andere bedrijven uit milieucategorie 1 of 2 zijn toegestaan. Zie hiervoor paragraaf 5\.2\.2. Voor de maatschappelijke voorzieningen in het plangebied geldt dat hier ook andere, qua zwaarte vergelijkbare soorten zijn toegestaan, paragraaf 5\.2\.7 gaat hier nader op in.

Vanuit milieuzonering gelden er geen belemmeringen voor het plangebied.

#### 4\.2 Geluid

De *Wet geluidhinder* (Wgh) stelt eisen met betrekking tot de geluidbelasting van geluidsgevoelige gebouwen en terreinen door drie verschillende geluidbronnen: wegverkeer, spoorwegverkeer en industrie. In en rondom het plangebied zijn geen spoorwegen aanwezig of geluidszones voor industrielawaai.

In de Wgh is bepaald dat met uitzondering van 30 km/uur\-wegen elke weg een geluidszone heeft, waar aandacht aan geluidhinder moet worden besteed. Het dorp is ingericht als 30 km/uur\-gebied. Dit betekent dat de wegen in het dorp dus geen geluidszone hebben. Tevens is het maximum aantal rijstroken in de verkeersbestemming op twee vastgelegd en is de realisatie van een nieuwe woning of de uitbreiding van een bestaande woning gekoppeld aan een toetsing aan de voorkeursgrenswaarde van de Wgh. Voor de nieuwe woning tussen de Stinsenwei 19 en 23 geldt dat deze is gelegen aan een 30 km/uur\-weg waarmee een akoestisch onderzoek niet noodzakelijk is. Aangezien dit geen grote doorgaande weg is (dat is de N359\), is het te verwachten dat er een goed woon\- en leefklimaat ontstaat.

Uit het voorgaande kan worden geconcludeerd dat geluid geen belemmering is voor het plangebied.

#### 4\.3 Externe veiligheid

Op grond van het *Besluit externe veiligheid inrichtingen* (Bevi) en de daarop gebaseerde*Â*

*Regeling externe veiligheid inrichtingen* (Revi) gelden bepaalde normeringsafstanden tussen risicovolle en risicogevoelige functies. Daarbij wordt er onderscheid gemaakt tussen het plaatsgebonden risico en het groepsrisico. In het Bevi wordt aangegeven hoe met het plaatsgebonden risico en het groepsgebonden risico moet worden omgegaan.

De risicovolle inrichtingen zijn op de risicokaart van de provincie FryslÃ¢n weergegeven. In en nabij het plangebied bevinden zich, behalve de langs het plangebied lopende N928, geen risicovolle inrichtingen en/of transportroutes/transportleidingen voor gevaarlijke stoffen die vallen onder het Bevi. Het invloedsgebied van de N928 reikt tot over het plangebied. In bijlage 1 is onderzoek gedaan naar externe veiligheid. Hieruit blijkt dat het transport van gevaarlijke stoffen over de N928 geen belemmering vormt voor het bestemmingsplan. De bestemmingsplanregeling richt zich grotendeels op de bestaande situatie. Binnen het invloedsgebied van de transportroute is het niet mogelijk om nieuwe functies voor verminderd redzame personen mogelijk te maken. Het restrisico wordt hiermee verantwoord geacht.

#### 4\.4 Luchtkwaliteit

De *Wet luchtkwaliteit* is een onderdeel van de *Wet milieubeheer*. In de wet zijn normen opgenomen voor de luchtkwaliteit. De luchtkwaliteitseisen vormen onder andere geen belemmering voor ruimtelijke ontwikkeling als er geen sprake is van een feitelijke of dreigende overschrijding van een grenswaarde of als een project, al dan niet per saldo, niet tot een verslechtering van de luchtkwaliteit leidt. In het plangebied zijn geen nieuwe ontwikkelingen mogelijk die nader luchtkwaliteitsonderzoek vereisen. Luchtkwaliteit is daarmee geen belemmering voor het plangebied.

#### 4\.5 Bodem

Met betrekking tot de bodem wordt aangegeven dat in het plangebied geen nieuwe (grootschalige) ontwikkelingen worden toegestaan waarvoor op voorhand bodemonderzoek noodzakelijk is. Voor de nieuwe woning tussen de Stinsenwei 19 en 23 geldt dat deze wordt gebouwd op gronden die reeds een woonbestemming hebben. Of voorhand worden er ten aanzien van bodem geen knelpunten verwacht. Bij de omgevingvergunningaanvraag dient dat bevestigd te worden door middel van een bodemonderzoek.

Vanuit het omgevingsaspect bodem zijn er dan ook geen belemmeringen voor het plangebied.

#### 4\.6 Water

Het plangebied valt onder het beheer van het Wetterskip FryslÃ¢n, dat zorg draagt voor de kwaliteit van het oppervlaktewater in het gebied en dat de grotere boezemwateren en sloten beheert, alsmede de waterkeringen, zoals geregeld in de *Waterwet*. Ook is het waterschap belast met het peilbeheer in het plangebied.

Voor de watergangen en waterpartijen in het plangebied geldt dat grotendeels de bestaande situatie wordt gecontinueerd. De kwaliteit\- en kwantiteitsfunctie van het water in het plangebied is hiermee gewaarborgd. Het bestemmingsplan is conform de watertoets voor een wateradvies in het kader van het vooroverleg naar Wetterskip FryslÃ¢n gestuurd. De resultaten hiervan zijn in het bestemmingsplan opgenomen. Hiermee is de watertoets afgerond en is er een positief wateradvies.

#### 4\.7 Archeologie en cultuurhistorie

##### 4\.7\.1 Archeologie

Voor het plangebied is op grond van de *Wet op de archeologische monumentenzor*g onderzocht of er archeologische waarden aanwezig zijn. Hiervoor is de Friese Archeologische MonumentenKaart Extra (FAMKE) van de provincie FryslÃ¢n gebruikt. Op deze kaart is op basis van zowel de aanwezige archeologische monumenten als de te verwachten archeologische waarden een advies aangegeven. De FAMKE bestaat uit twee provinciedekkende advieskaarten, Ã©Ã©n voor de periode Steentijd \- Bronstijd, en Ã©Ã©n voor de periode IJzertijd \- Middeleeuwen. Deze kaart is ook gekoppeld aan de provinciale ruimtelijke verordening.

Voor het plangebied geldt dat pas onderzoek noodzakelijk is bij ingrepen vanaf 5000 m2. Dit bestemmingsplan maakt dergelijke grote ingrepen niet mogelijk. Nader onderzoek is dan ook niet noodzakelijk.

Vanuit archeologie gelden er geen belemmeringen voor het bestemmingsplan.

##### 4\.7\.2 Cultuurhistorie

Het is verplicht om in het bestemmingsplan aandacht te schenken aan de cultuurhistorische waarden in het plangebied. Het kan nodig zijn om cultuurhistorische waarden in het bestemmingsplan te beschermen. Hieronder vallen bijvoorbeeld monumenten, karakteristieke panden, maar ook cultuurhistorisch waardevolle landschappen. In een deel van het plangebied is sprake van een ruimtelijk waardevol gebied en karakteristieke panden. In paragraaf 5\.2\.11 is dit nader omschreven en is uitgelegd wat voor een beschermende regeling hiervoor geldt. Verder betreft het een conserverend bestemmingsplan waar het behoud en versterking van het bestaande karakter van het plangebied voorop staat.

Vanuit cultuurhistorie gelden er geen belemmeringen voor het bestemmingsplan.

#### 4\.8 Ecologie

Het plangebied is getoetst aan de *Natuurbeschermingswet* en de *Flora\- en faunawet*. Hierbij wordt onderscheid gemaakt in gebiedsbescherming en soortenbescherming.

Wat betreft de gebiedsbescherming, maakt het plangebied geen deel uit van een Natura 2000\-gebied of een gebied dat onder het regime van de Ecologische HoofdStructuur (EHS) valt. Het bestemmingsplan maakt geen nieuwe (grootschalige) ontwikkelingen mogelijk die negatieve gevolgen hebben voor Natura 2000\- of EHS\-gebieden in de omgeving. Dit geldt ook voor de nieuwe woning tussen de Stinsenwei 19 en 23 die te midden van een woonomgeving mogelijk wordt gemaakt.

In het plangebied wordt een conserverende regeling getroffen voor de bestaande (planologische) situatie. Wat betreft de gebiedsbescherming, zijn er daarom geen belemmeringen te verwachten. Hetzelfde geldt ook voor de soortenbescherming.

### Hoofdstuk 5 Bestemmingen en planuitgangspunten

In dit hoofdstuk wordt een motivatie gegeven van de gehanteerde bestemmingen en de daarbij behorende uitgangspunten van het bestemmingsplan.

#### 5\.1 Het juridisch systeem

##### 5\.1\.1 Digitaal plan

Het bestemmingsplan omvat de geometrisch bepaalde planobjecten met bijbehorende regels. Dit is opgenomen in een GML\-bestand. De bestemmingen zijn juridisch vastgelegd in de regels behorende tot dit plan en zijn vertaald naar de verbeelding.

Het bestemmingsplan is opgezet als een digitaal raadpleegbaar plan. Deze digitale versie is bedoeld om de burger 'online' informatie te verschaffen omtrent het bestemmingsplan. Bovendien is de digitale versie bedoeld voor uitwisseling van gegevens binnen de gemeente en met andere overheidsinstanties. Het bestemmingsplan is opgezet volgens de verplichte landelijke Standaard Vergelijkbare BestemmingsPlannen (SVBP). Deze standaard is wettelijk verplicht en is opgenomen in het Besluit ruimtelijke ordening (Bro). Zo voorziet de SVBP in een standaardopbouw van een bestemmingsplan. Het bestemmingsplan voldoet bovendien aan de Wet algemene bepalingen omgevingsrecht (Wabo) die per 1 oktober 2010 in werking is getreden.

##### 5\.1\.2 Handboek Bestemmingsplannen De Fryske Marren

Na de herindeling van de voormalige gemeenten Lemsterland, SkarsterlÃ¢n en GaasterlÃ¢n\-Sleat in de gemeente De Fryske Marren zijn de verschillende bestemmingsplansystematieken die in de oude gemeenten golden, geharmoniseerd. In het handboek zijn standaardregels opgenomen die bij nieuwe bestemmingsplannen als basis genomen moeten worden. De bestemmingsplanregeling van dit bestemmingsplan is opgezet volgens het handboek (de vastgestelde versie van 23 november 2015\). Paragraaf 5\.2 gaat hier per bestemming specifiek op in.

##### 5\.1\.3 De regels

De regels bevatten allereerst een bestemmingsomschrijving. Hierin staat beschreven voor welke functie(s) de gronden mogen worden ingericht, gebruikt en hoe de onderlinge rangorde van functies is. Indien van toepassing, worden ook de aan de hoofdfunctie ondergeschikte functies mogelijk gemaakt. De ondergeschiktheid is altijd gerelateerd aan het bestemmingsvlak en dient per geval geÃ¯nterpreteerd te worden vanuit de aard, omvang en tijd(sduur) van de ondergeschikte functie ten opzichte van de hoofdfunctie.

Door middel van aanduidingen worden op enkele specifieke locaties extra bestaande functiemogelijkheden geboden. Naast de bestemmingsomschrijving zijn in de regels bouwregels en gebruiksregels opgenomen. In de bouwregels is \- gerelateerd aan de toegelaten gebruiksfuncties \- aangegeven welke gebouwen en andere bouwwerken in principe zijn toegestaan en welke maatvoering daarbij moet worden aangehouden.

De gebruiksregels verbieden bepaalde vormen van gebruik of begrenzen toegelaten vormen van gebruik binnen een bestemming (specifieke gebruiksregels) dan wel verbieden alle gebruik in strijd met de gegeven bestemming (algemene gebruiksregels).

In de toekomst kunnen zich omstandigheden voordoen (die op dit moment nog niet zijn voorzien), waaruit blijkt dat de bouw\- en gebruiksregels niet voldoende zijn. In deze gevallen kan door het bevoegd gezag met een omgevingsvergunning worden afgeweken van de bouw\- en gebruiksregels. Van geval tot geval zal een afweging worden gemaakt. Er zijn ook gebruiksvormen die beleidsmatig wel mogelijk zijn, maar die vanwege een zorgvuldige afweging onder een afwijking zijn gebracht. Deze vergunning wordt afgegeven na een zorgvuldige afweging van waarden en functies in de bestemmingen.

Het plan bevat voor een aantal gevallen mogelijkheden om bestemmingen te wijzigen binnen de in de regels aangegeven grenzen. Voor zo'n wijziging bestaan aparte procedureregels. De gemeenteraad heeft het college van burgemeester en wethouders de bevoegdheid gegeven om het plan te wijzigen. Voor zover het een wijziging binnen de bestemming zelf betreft, bijvoorbeeld het verwijderen van een aanduiding, staat deze in het betreffende artikel genoemd. Voor zover het een wijziging naar een andere bestemming betreft, kan deze in het betreffende artikel zijn opgenomen of in een algemeen artikel.

Het overgangsrecht is gericht op bouwwerken die ooit met een bouwvergunning of een melding zijn gebouwd, of een gebruik dat ooit is toegestaan, maar die nu, vanwege een bestemmings\- of beleidswijziging onder het overgangsrecht zijn gebracht. Ook tientallen jaren aanwezige bouwwerken of langdurig aanwezig gebruik worden met het overgangsrecht beschermd. Het overgangsrecht is er op gericht dat deze bouwwerken uiteindelijk zullen verdwijnen of het gebruik ervan wordt beÃ«indigd, zodat de situatie in overeenstemming geraakt met de gegeven bestemming.

#### 5\.2 Toelichting op de bestemmingen

Deze paragraaf geeft een toelichting op de uitgangspunten en de gebruiks\- en bebouwingsmogelijkheden van alle bestemmingen zoals die in dit bestemmingsplan zijn opgenomen.

Het algemene uitgangspunt voor het plangebied is het behoud en de versterking van de aanwezige functies en de huidige ruimtelijke kwaliteit. De mogelijkheden in het plangebied zijn afgestemd op de huidige situatie. Hierbinnen is er ruimte voor kwaliteitsverbetering.

##### 5\.2\.1 Agrarisch \- Cultuurgrond

*Uitgangspunt en bestemmingsbeschrijving*

Deze bestemming is gericht op het behoud van de open plekken in het plangebied die voor agrarische doeleinden in gebruik zijn. Deze percelen zijn van belang voor het zicht van en naar het dorp. Het belangrijkste uitgangspunt voor deze gronden is dat ze voor agrarische doeleinden gebruikt kunnen worden en dat op deze gronden niet gebouwd mag worden (een nieuwvestiging van een agrarisch bedrijf is dus niet toegestaan). Hierbij geldt dat de landschappelijke en natuurlijke waarden in stand gehouden moeten worden.

De gronden zijn dus bestemd voor agrarisch gebruik, waarbij ondergeschikt ook functies zijn toegestaan die dit hoofdgebruik versterken, zoals paden en sloten. Het is niet toegestaan om gebouwen, overkappingen en/of silo's te bouwen.

Om de landschappelijke en natuurlijke waarden te beschermen, zijn bepaalde werken en werkzaamheden (zie hiervoor de regels in artikel 3\.3) omgevingsvergunningsplichtig.

##### 5\.2\.2 Bedrijf

*Uitgangspunt*

Deze bestemming is gegeven aan het reguliere bedrijf in het dorp achter de Stinsenwei 34\-36\. Het behoud van het bestaande bedrijf en een goede milieuzonering naar de omliggende woningen zijn de belangrijkste uitgangspunten voor de bestemming. In verband met die milieusituatie zijn binnen deze bestemming alleen bedrijven uit categorie 1 en 2 toegestaan en zijn de bouwvlakken zo veel mogelijk 'strak' om de bestaande gebouwen gelegd. De bedrijfswoning is ter plekke geregeld met een aanduiding.

*Bestemmingsbeschrijving*

De gebouwen en overkappingen moeten binnen de bouwvlakken worden gebouwd, waarbij de maximale goot\- en bouwhoogten volgens de bestaande afmetingen zijn vastgelegd op de verbeelding. In de bedrijvenlijst in bijlage 1 van de regels is aangegeven welke bedrijven zijn toegestaan. Voor bedrijven die niet zijn opgenomen in deze lijst, of bedrijven uit een hogere categorie is een afwijkingsmogelijkheid opgenomen om ze (onder voorwaarden) toe te staan. Ook zijn er afwijkingsmogelijkheden opgenomen om gebouwen en/of overkappingen buiten het bouwvlak te bouwen en bedrijfswoningen gedeeltelijk buiten het aanduidingsvlak te bouwen. Verder zijn bij de bedrijfswoning ook bijbehorende bouwwerken toegestaan en is de uitoefening van een aan huis verbonden werkactiviteit en/of bÃªd en brochje onder voorwaarden mogelijk.

##### 5\.2\.3 Bos

*Uitgangspunt en bestemmingsbeschrijving*

De bestemming 'Bos' is van toepassing op het bosgebied in het noordoosten van het plangebied Het behoud van het bosgebiedje met zijn landschappelijke en natuurlijke waarden is het belangrijkste uitgangspunt.

De gronden zijn dus bestemd voor het gebruik als bos/bebossing, waarbij ondergeschikt ook functies zijn toegestaan die dit hoofdgebruik versterken, zoals paden en sloten. Het is niet toegestaan om gebouwen en overkappingen te bouwen.

Om de landschappelijke en natuurlijke waarden te beschermen, zijn bepaalde werken en werkzaamheden (zie hiervoor artikel 5\.3 van de regels) omgevingsvergunningsplichtig.

##### 5\.2\.4 Detailhandel

*Uitgangspunt*

Deze bestemming is van toepassing op het perceel Stinsenwei 13\. Hier is de uitoefening van detailhandel in zijn algemeenheid mogelijk. Een uitzondering hierop wordt gevormd voor supermarkten in verband met de overlast voor de omgeving. Het behoud van de bestaande functies en bebouwingskarakteristieken (waaronder de bedrijfswoning) is het belangrijkste uitgangspunt.

*Bestemmingsbeschrijving*

De gebouwen en overkappingen moeten binnen de bouwvlakken worden gebouwd, waarbij de maximale goot\- en bouwhoogten volgens de bestaande afmetingen zijn vastgelegd op de verbeelding. Ook zijn er afwijkingsmogelijkheden opgenomen om gebouwen en/of overkappingen buiten het bouwvlak te bouwen en de bedrijfswoning gedeeltelijk buiten het aanduidingsvlak te bouwen. Verder zijn bij de bedrijfswoning ook bijbehorende bouwwerken toegestaan en is de uitoefening van een aan huis verbonden werkactiviteit en/of bÃªd en brochje onder voorwaarden mogelijk. Tenslotte geldt er een afwijkingsmogelijkheid om onder voorwaarden horeca toe te staan binnen de bestemming. Het gaat hierbij alleen om vormen van horeca die wat betreft exploitatievorm en openingstijden aansluiten bij de detailhandelsfunctie, zoals een lunchroom, koffiehuis, ijssalon, broodjeszaak, croissanterie, patisserie en crÃªperie.

##### 5\.2\.5 Groen

*Uitgangspunt en bestemmingsbeschrijving*

De groenbestemming is van toepassing op de groenstrook aan It Heech. Het behoud van de groenstrook en het open karakter hiervan staat voorop. Er zijn daarom geen gebouwen en overkappingen toegestaan. Wel zijn binnen de bestemming functies die de openbare ruimte en de leefbaarheid in het dorp versterken mogelijk. Het betreft bijvoorbeeld speelvoorzieningen, (wandel)paden en sloten.

##### 5\.2\.6 Horeca

*Uitgangspunt*

Deze bestemming is van toepassing op het perceel Welgelegen 15 aan de rand van het dorp. Hier zijn verschillende vormen van horeca (categorie 1 t/m 5, zie hiervoor artikel 1\.39Â van de regels) mogelijk. Het behoud van de bestaande functies en bebouwingskarakteristieken is het belangrijkste uitgangspunt. Op het perceel is overeenkomstig de bestaande mogelijkheden een bedrijfswoning mogelijk. Voor het perceel geldt tenslotte het uitgangspunt om de bestemming na beÃ«indiging van de horecafunctie te kunnen wijzigen naar een woonbestemming.

*Bestemmingsbeschrijving*

De gebouwen en overkappingen moeten binnen het bouwvlak worden gebouwd, waarbij de maximale goot\- en bouwhoogten volgens de bestaande afmetingen zijn vastgelegd op de verbeelding. Ook zijn er afwijkingsmogelijkheden opgenomen om gebouwen en/of overkappingen buiten het bouwvlak te bouwen. Verder zijn bij de bedrijfswoning ook bijbehorende bouwwerken toegestaan en is de uitoefening van een aan huis verbonden werkactiviteit en/of bÃªd en brochje onder voorwaarden mogelijk.

De wijzigingsbevoegdheid kan alleen worden toegepast wanneer de horecafunctie is beÃ«indigd. De bestemming kan dan gewijzigd worden naar de bestemming ' Wonen \- 3' (bedoeld voor het wonen in voormalige boerderijpanden) uit het Handboek Bestemmingsplannen De Fryske Marren, zoals vastgesteld op 23 november 2015\.

##### 5\.2\.7 Maatschappelijk

*Uitgangspunt*

De bestemming 'Maatschappelijk' komt op drie plaatsen voor in het plangebied, namelijk aan de Stinsenwei 11, 15 en 16\. Er wordt gestreefd naar een zo groot mogelijke uitwisselbaarheid van qua zwaarte vergelijkbare maatschappelijke functies. Daarbij gaat het om educatieve, sociaal\-medische, sociaal\-culturele en levensbeschouwelijke voorzieningen en voorzieningen ten behoeve van openbare dienstverlening, alsook ondergeschikte detailhandel en horeca ten dienste van deze voorzieningen. De uitwisselbaarheid van de verschillende maatschappelijke functies binnen de maatschappelijke bestemming is een belangrijk uitgangspunt. Voor de bebouwing geldt als uitgangspunt dat de bestaande situatie wordt gehandhaafd. Dit geldt ook voor de begraafplaats, die ter plekke specifiek is aangeduid.

*Bestemmingsbeschrijving*

In de begripsbepaling in artikel 1\.48 is overeenkomstig het bovengenoemde uitgangspunt vastgelegd voor welke maatschappelijke functies de gebouwen en gronden gebruikt mogen worden. Detailhandel en horeca anders dan ten dienste van de maatschappelijke voorzieningen is niet toegestaan.

De gebouwen en overkappingen moeten binnen de bouwvlakken worden gebouwd, waarbij de maximale goot\- en bouwhoogten volgens de bestaande afmetingen zijn vastgelegd op de verbeelding. In verband met de afwijkende bouwhoogte is voor de kerktoren een specifieke regeling genomen. Door middel van een afwijkingsmogelijkheid kan onder voorwaarden buiten het bouwvlak worden gebouwd.

##### 5\.2\.8 Verkeer

*Uitgangspunt en bestemmingsbeschrijving*

De wegen en woonstraten in het plangebied zijn onder de bestemming 'Verkeer' gebracht. Ook bermen, sloten, begeleidende groenstroken, parkeerplaatsen en dergelijke zijn in deze bestemming meegenomen. Het behoud van de bestaande wegen\- en stratenstructuur in het dorp en het opnemen van andere functies ter ondersteuning van de openbare ruimte in de bestemming zijn de belangrijkste uitgangspunten. Om deze reden zijn gebouwen en overkappingen niet toegestaan. In verband met de akoestische aspecten vanuit de W*et geluidhinder* is het niet mogelijk het aantal rijstroken uit te breiden naar meer dan twee.

##### 5\.2\.9 Water

*Uitgangspunt en bestemmingsbeschrijving*

De bestemming 'Water' is van toepassing op de sloot bij het horecabedrijf aan de noordzijde van het plangebied. Het behoud van deze sloot is het belangrijkste uitgangspunt.

Op het karakter van de openbare ruimte te bewaren zijn geen gebouwen en overkappingen in de bestemming toegestaan.

##### 5\.2\.10 Wonen \- 1 en Wonen \- 2

*Uitgangspunt*

Het overgrote deel van het plangebied is ingevuld met een woonbestemming. Het behoud en de versterking van de woonfunctie en aan de woonfunctie aanverwante functies is het belangrijkste uitgangspunt. Met het handboek bestemmingsplannen van de gemeente is gekozen voor een uniforme systematiek voor alle woonbestemmingen in de gemeente. Er wordt gewerkt met twee woonbestemmingen. De bestemming 'Wonen \- 1' is gebruikt voor woningen uit Ã©Ã©n laag met kap, de bestemming 'Wonen \- 2' voor woningen uit twee lagen met kap. Vrijstaande en twee\-onder\-een\-kap woningen zijn binnen deze bestemmingen standaard toegestaan. Rijenwoningen zijn alleen toegestaan als deze als zodanig zijn aangeduid, met daarbij het maximum aantal aaneen te bouwen woningen.

In de woonbestemmingen wordt gewerkt met een bouwvlakdiepte die is afgestemd op de bestaande planologische mogelijkheden. Zolang er geen ruimte is voor een nieuwe woning tussen bestaande woningen, worden de woningen gezamenlijk in een bouwvlak opgenomen. Het bestaande aantal woningen is in de regels vastgelegd, door middel van een afwijkingsmogelijkheid is het mogelijk om extra woningen te bouwen. Tussen de Stinsenwei 19 en 23 bestaat de mogelijkheid voor de bouw van een nieuwe woning. In bijlage 2 is hiervoor de onderbouwing opgenomen.

De afstand tot de zijdelingse perceelgrens is, onder andere in verband met brandveiligheidsaspecten, in de regels standaard vastgelegd op minimaal drie meter (met uitzondering van bestaande situaties). Via een binnenplanse afwijking met bijbehorende toetsingscriteria kan deze afstand worden verkleind.

Binnen alle woonbestemmingen is een uniforme erfbebouwingsregeling gehanteerd waarbij rekening is gehouden met een maximale oppervlakte en bebouwingspercentage aan bijbehorende bouwwerken (zoals aanbouwen, uitbouwen en vrijstaande bijgebouwen). Hiermee wordt voorkomen dat de percelen te vol worden gebouwd, dit is onder andere van belang voor de brandveiligheid. Afhankelijk van de oppervlakte van het bouwperceel gelden er afwijkingsmogelijkheden om de hoeveelheid erfbebouwing te vergroten. Hiervoor geldt het uitgangspunt dat voor grotere bouwpercelen meer mogelijkheden gelden. Verder zijn er mogelijkheden voor erkers opgenomen in de woonbestemmingen.

Er zijn onder voorwaarden verschillende functies bij het wonen toegestaan, zoals aan huis verbonden werkactiviteiten en 'bÃªd en brochje'. Het uitgangspunt hiervoor is dat deze functies ondergeschikt aan de woonfunctie worden uitgeoefend.

*Bestemmingsbeschrijving*

In de bestemmingen is onderscheid gemaakt tussen hoofdgebouwen (woonhuizen) en bijbehorende bouwwerken. De hoofdgebouwen moeten in de bouwvlakken gebouwd worden, er is een afwijkingsmogelijkheid in de bestemmingen opgenomen om het hoofdgebouw onder voorwaarden gedeeltelijk buiten het bouwvlak te bouwen. In de bestemming 'Wonen \- 1' zijn woningen met een goot\- en bouwhoogte van maximaal 3,5 en 11 meter toegestaan (een laag met kap), in de bestemming 'Wonen \- 2' is dit op 6,5 en 12 meter bepaald (twee lagen met kap). Voor de nieuwe woning tussen de Stinsenwei 19 en 23 is een bouwvlak opgenomen.

Bij de woonbestemmingen zijn ten hoogste 70 m2 aan bijbehorende bouwwerken toegestaan tot een maximaal oppervlak van 50% per bouwperceel. De oppervlakte van het hoofdgebouw telt hier niet in mee. Afhankelijk van de grootte van het bouwperceel kan deze oppervlakte onder voorwaarden vergroot worden tot ten hoogste 200 m2.

In de specifieke gebruiksregels is opgenomen dat de gronden en bouwwerken niet gebruikt mogen worden voor detailhandel en bedrijvigheid, met uitzondering van aan huis verbonden werkactiviteiten en bÃªd en brochje. Bij deze functies is het van belang dat ze ondergeschikt zijn aan de woonfunctie, zodat de woonfunctie voor het overgrote deel behouden blijft. De regeling is hierop afgestemd.

Het bestaande aantal woningen is uit te breiden met een afwijkingsmogelijkheid, mits dit niet leidt tot een onevenredige verhoging van de parkeerdruk.

##### 5\.2\.11 Waarde \- Ruimtelijk waardevol gebied

*Uitgangspunt*

In een groot deel van Harich is sprake van een ruimtelijk~~e~~ en cultuurhistorisch waardevol gebied. Het betreft het oudere, noordoostelijke deel van het dorp langs de Stinsenwei. Het gaat hierbij niet om een beschermd dorpsgezicht. Niettemin wordt de waarde van dit gebied door de aanwezigheid van een Rijksmonument (de kerk), karakteristieke panden (Stinsenwei 9, 20 en Welgelegen 15\) in een groene omlijsting als waardevol en te behouden beschouwd. Deze ruimtelijke en cultuurhistorische waarde wordt nog eens versterkt door de duidelijke waarneembaarheid van het hoogteverschil tussen de gebieden aan weerszijden van de centrale weg.

Om deze reden is de dubbelbestemming 'Waarde \- Ruimtelijk waardevol gebied' gegeven aan dit gebied, waarin ook een regeling is getroffen voor de hiervoor genoemde karakteristieke panden. Het uitgangspunt van de dubbelbestemming is dan ook de instandhouding van dit dorpsgebied aan de hand van een beschermende regeling. De cultuurhistorisch en ruimtelijk waardevolle (gesloten) bebouwingspatronen in de vorm van structureel bepalende gevels en gevelwanden moet hierin gehandhaafd en (waar mogelijk) versterkt worden. Er wordt gestreefd naar een parcellering tot maximaal 10 meter. Bij incidenteel grotere panden is handhaving van de bestaande parcellering uitgangspunt. Voor de karakteristieke panden geldt het uitgangspunt dat de bestaande karakteristieke hoofdvorm wordt nagestreefd. Naast het bebouwingspatroon is ook de boombeplanting en de glooiing van het gebied bepalend voor het waardevolle karakter.

*Bestemmingsbeschrijving*

In de dubbelbestemming is geregeld dat een omgevingsvergunning benodigd is voor verschillende soorten werken en werkzaamheden, zoals het kappen van bomen, het afgraven en ophogen van gronden en het slopen van de in het gebied liggende panden die voorzien zijn van de aanduiding 'karakteristiek'. Om deze reden zijn ook de bouwvlakken van de onderliggende bestemmingen in het gebied strakker vastgelegd dan in de overige delen van het dorp.

### Hoofdstuk 6 Uitvoerbaarheid

Wettelijk bestaat de verplichting om inzicht te geven in de uitvoerbaarheidsaspecten van een bestemmingsplan en de grondexploitatie. Bij de uitvoerbaarheid wordt een onderscheid gemaakt tussen de maatschappelijke en de economische uitvoerbaarheid.

#### 6\.1 Maatschappelijke uitvoerbaarheid

In het kader van het vooroverleg bestaat voor belangenorganisaties en burgers de mogelijkheid te reageren op de gemeentelijke beleidsvoornemens, zoals die zijn opgenomen in dit bestemmingsplan. Om een ieder de gelegenheid te geven zijn visie naar voren te brengen, is een inspraakprocedure gevolgd, zoals die is opgenomen in de gemeentelijke Inspraakverordening.

In dezelfde fase is het plan ook voorgelegd aan de betrokken diensten en instanties als bedoeld in het Overleg van het *Besluit ruimtelijke ordening*. Over alle eventueel ingekomen reacties is een standpunt bepaald. Hiervoor is een Reactienota opgesteld, die is opgenomen als bijlage 2 bij deze toelichting. In de Reactienota is aangegeven in hoeverre de reacties aanleiding hebben gegeven tot aanpassing van het bestemmingsplan.

Daarna is het bestemmingsplan gereed gemaakt als ontwerp voor de wettelijke vaststellingsprocedure. Er is gelegenheid geweest tot het mondeling en schriftelijk kenbaar maken van zienswijzen bij de gemeenteraad. Op basis hiervan is het bestemmingsplan op 25 mei 2016 gewijzigd vastgesteld. In bijlage 3 zijn de raadsstukken van de vaststelling opgenomen. Uiteindelijk is tegen de vaststelling van het bestemmingsplan beroep mogelijk bij de Afdeling Bestuursrechtspraak van de Raad van State.

#### 6\.2 Grondexploitatie en economische uitvoerbaarheid

Door middel van de grondexploitatieregeling in de *Wet ruimtelijke ordening* (Wro) en het *Besluit ruimtelijke ordening* (Bro) beschikken gemeenten over mogelijkheden voor het verhalen van kosten. Hierbij valt te denken aan kosten voor het bouw\- en woonrijp maken en kosten voor het bestemmingsplan. Daarnaast hebben gemeenten sturingsmogelijkheden, omdat in het geval van grondexploitatie door derden diverse eisen en regels gesteld kunnen worden. Indien sprake is van bepaalde bouwplannen, moet de gemeente hiervoor in beginsel een exploitatieplan vaststellen. Van het vaststellen van een exploitatieplan kan worden afgezien als voornoemde kosten 'anderszins verzekerd' zijn, bijvoorbeeld door overeenkomsten, en het stellen van eisen met betrekking tot kwaliteit en fasering niet noodzakelijk wordt geacht. Een combinatie van een exploitatieplan en overeenkomsten is ook mogelijk.

Dit bestemmingsplan (de toegestane functies en de bouwregels) is gebaseerd op de bestaande situatie en geldende regelingen voor het plangebied. Geheel nieuwe bouwplannen (volgens het Bro) worden niet mogelijk gemaakt. De grondexploitatieregeling is niet van toepassing en de vaststelling van een exploitatieplan daarom niet nodig.

In principe verandert de economische onderbouwing niet ten opzichte van de eerder geldende plannen. Het weergeven van de economische uitvoerbaarheid voor de inzet van gemeentelijke middelen door middel van een cijfermatige opzet, is daarom voor dit bestemmingsplan niet relevant.