ï»¿xml version\="1\.0" encoding\="UTF\-8" ?

t\_NL.IMRO.0855\.BSP2016028\-e001

Toelichting

Inhoudsopgave

Hoofdstuk 1 Inleiding

1\.1 Aanleiding voor bestemmingsplan

1\.2 Het plangebied

1\.3 Voorgaande plannen

Hoofdstuk 2 Beschrijving plangebied

2\.1 Ruimtelijke structuur

2\.2 Stedenbouwkundige motivatie

Hoofdstuk 3 Ruimtelijk beleidskader

3\.1 Rijk

3\.2 Provincie

3\.3 Gemeente

Hoofdstuk 4 Thematische beleidskaders

4\.1 Stedenbouwkundige aspecten en welstand

4\.2 Archeologie, cultuurhistorie en monumentenzorg

4\.3 Volkshuisvesting

4\.4 Groen en speelruimte

4\.5 Verkeer en parkeren

Hoofdstuk 5 Milieuaspecten

5\.1 Milieuhinder bedrijven

5\.2 Externe veiligheid

5\.3 Vuurwerk

5\.4 Geluid

5\.5 Lucht

5\.6 Geur

5\.7 Bodem

5\.8 Natuur en ecologie

Hoofdstuk 6 Wateraspecten

6\.1 Bestaand watersysteem

6\.2 Beleidskader

6\.3 Duurzaam watersysteem

6\.4 Plangebied

6\.5 Watertoets

Hoofdstuk 7 Opzet planregels

7\.1 Inleiding

7\.2 Hoofdstuk 1 van de regels: Inleidende regels

7\.3 Hoofdstuk 2 van de regels: Bestemmingsregels

7\.4 Hoofdstuk 3 van de regels: Algemene regels

7\.5 Hoofdstuk 4 van de regels: Overgangs\- en slotregels

Hoofdstuk 8 Uitvoerbaarheid

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

9\.2 Burgerparticipatie

9\.3 Zienswijzen

Hoofdstuk 1 Inleiding

1\.1 Aanleiding voor bestemmingsplan

Er is een verzoek om herziening van het bestemmingsplan ingediend voor de bouw van een grondgebonden woning aan de Raadhuisstraat in Berkel\-Enschot naast (ten zuiden van) huisnummer 10\.

Het plangebied heeft in het vigerende bestemmingsplan de bestemming 'Gemengde doeleinden' (uit te werken door de gemeenteraad). Er geldt hier een bouwverbod en er is geen bouwvlak opgenomen. Oprichten van een hoofdgebouw is dus momenteel niet toegestaan. Het voorliggende bestemmingsplan zorgt ervoor dat oprichten van een hoofdgebouw wel mogelijk is.

Met deze toelichting wordt een basis gegeven voor de bestemmingsplanherziening waarmee medewerking kan worden verleend aan het initiatief. De toelichting geeft aan waarom de beoogde ontwikkeling past binnen de visie op het gebied. Er wordt nader ingegaan op de wijze waarop het initiatief aansluit op de plaatselijke situatie en het beleid dat de gemeente voorstaat. Tevens worden de (stedenbouwkundige) richtlijnen en randvoorwaarden welke aan de basis van de planontwikkeling hebben gestaan in de toelichting verwoord. De toelichting geeft ook de resultaten van de uitgevoerde onderzoeken weer.

1\.2 Het plangebied

Het plangebied omvat het perceel kadastraal bekend Berkel\-Enschot, sectie A, nummer 4818 en is gelegen aan de zuidzijde van de Raadhuisstraat. In figuur 1 is de ligging van het plangebied in de gemeente Tilburg te zien. Figuur 2 geeft de globale ligging van het plangebied op straatniveau weer.

![[image]](i_NL.IMRO.0855.BSP2016028-e001_402000.png "i_NL.IMRO.0855.BSP2016028-e001_402000.png")

Figuur 1 \- Ligging plangebied in Tilburg (rode stip)

1\.3 Voorgaande plannen

Dit bestemmingsplan vervangt ter plaatse van haar plangebied het bestemmingsplan Koningsoord Berkel\-Enschot, vastgesteld op 12 april 1999 en onherroepelijk geworden op 19 december 2001\.

![[image]](i_NL.IMRO.0855.BSP2016028-e001_402001.png "i_NL.IMRO.0855.BSP2016028-e001_402001.png")

Figuur 2 \- Globale ligging plangebied op straatniveau (stippellijn)

Hoofdstuk 2 Beschrijving plangebied

2\.1 Ruimtelijke structuur

Het plangebied betreft een gedeelte van een perceel aan de rand van de bebouwde kom van Berkel\-Enschot op een afstand van iets meer dan 150 meter tot de spoorlijn naar 's\-Hertogenbosch. De nieuwe woning ligt aan de Raadhuisstraat, een dorpslint dat in noordwestelijke richting (aan de overzijde van het spoor) aansluit op de landwegen in het buitengebied. De Raadhuisstraat wordt gekenmerkt door vrijstaande woningen die over het algemeen zijn voorzien van kappen met een lage goot. Dit versterkt de dorpse sfeer en uitstraling van een agrarisch lint.

De locatie sluit aan op de ontwikkeling van de 'overhoek' Koningsoord. Dit betreft de herontwikkeling van het voormalige kloostercomplex met bijbehorende gronden en het aansluitende buitengebied ten zuidoosten van de spoorlijn. Voor dit gebied is een bestemmingsplan in procedure en er is ook een beeldkwaliteitsplan voor het te ontwikkelen gebied. De ambitie voor het plan Koningsoord is het realiseren van een duurzame, hoogwaardige centrum\-dorpse wijk met een duidelijke dorpse identiteit en menselijke maat.

2\.2 Stedenbouwkundige motivatie

Het plan voor het toevoegen van een woning naast Raadhuisstraat 10 verhoudt zich goed met de planvorming rondom Koningsoord en de ambities van de vastgestelde beleidsdocumenten. Het betreft een vrijstaande woning met voldoende afstand tot de perceelgrenzen en er wordt gewerkt met een relatief lage goot\- en bouwhoogte. Dit sluit goed aan bij het aanwezige en toekomstige dorpse beeld van de bebouwing aan de Raadhuisstraat. Tegen de gewenste bouwenvelop bestaat daarom vanuit stedenbouwkundig/ landschappelijk oogpunt geen bezwaar.

Hoofdstuk 3 Ruimtelijk beleidskader

In dit hoofdstuk volgt een korte weergave van het bij het opstellen van dit bestemmingsplan van kracht zijnde ruimtelijke beleidskader.

Volgens de Verordening Ruimte van de provincie Noord\-Brabant is het plan gelegen in stedelijk gebied. Er spelen geen provinciale of rijksbelangen. Daarom wordt het ruimtelijk beleidskader op provinciaal\- en rijksniveau (resp. de provinciale Verordening Ruimte en de AMvB Ruimte) alleen op hoofdlijnen besproken.

3\.1 Rijk

3\.1\.1 Structuurvisie Infrastructuur en Ruimte (SVIR)

Deze structuurvisie bundelt het nationale ruimtelijke en infrastructurele beleid en schetst een beeld van Nederland in 2040\. Zo beschrijft het kabinet in de Structuurvisie in welke infrastructurele plannen het de komende jaren wil investeren en op welke wijze bestaande infrastructuur beter benut kan worden. Provincies en gemeenten krijgen in de plannen meer bewegingsvrijheid op het gebied van ruimtelijke ordening.

3\.1\.2 Besluit algemene regels ruimtelijke ordening (Barro)

Het Barro is een Algemene Maatregel van Bestuur (AMvB), die gestoeld is op de SVIR. In de AMvB zijn de nationale belangen die juridische borging vereisen opgenomen (denk hierbij aan onderwerpen als Mainportontwikkeling Rotterdam, de grote rivieren, het kustfundament en de Waddenzee en het Waddengebied). Het Barro is gericht op doorwerking van deze nationale belangen in gemeentelijke bestemmingsplannen. Het Barro is in 2012 uitgebreid met deÂ onderwerpen Ecologische hoofdstructuur, elektriciteitsvoorziening, toekomstige uitbreiding hoofd(spoor)wegennet, veiligheid rond rijksvaarwegen, verstedelijking in het IJsselmeer, bescherming van primaire waterkeringen buiten het kustfundament en toekomstige rivierverruiming van de Maastakken. Daarmee is de juridische verankering van de Structuurvisie Infrastructuur en Ruimte (SVIR) nagenoeg compleet. In het Barro staat aan welke regels (rijksbelangen) de gemeenten en provincies zich moeten houden, bijvoorbeeld bij het opstellen van een bestemmingsplan. In het verlengde van het Barro is ook de Regeling algemene regels ruimtelijke ordening (Rarro) van kracht. Deze regeling bevat o.a. een uitwerking van het al eerder in het Barro gepubliceerde ruimtelijke regime rond radars voor militaire luchtvaart en een aanwijzing van reserveringsstroken ten behoeve van uitbreiding van het hoofd(spoor)wegennet.

3\.1\.3 Ladder voor duurzame verstedelijking

Op grond van art. 3\.1\.6 Bro zijn provincies en gemeenten verplicht om in de toelichting van een ruimtelijke besluit de zogenoemde 'ladder voor duurzame verstedelijking' op te nemen wanneer een nieuwe stedelijke ontwikkeling mogelijk wordt gemaakt.

Art. 1\.1\.1\. Bro definieert stedelijke ontwikkeling als een ruimtelijke ontwikkeling van een bedrijventerrein of zeehaventerrein, of van kantoren, detailhandel, woningbouwlocaties of andere stedelijke voorzieningen.

Overheden dienen op grond van art. 3\.1\.6 Bro nieuwe stedelijke ontwikkelingen standaard te motiveren met behulp van drie opeenvolgende stappen. Deze stappen borgen dat tot een zorgvuldige ruimtelijke afweging en inpassing van die nieuwe ontwikkelingen wordt gekomen. Deze stappen zijn:

![[image]](i_NL.IMRO.0855.BSP2016028-e001_402002.png "i_NL.IMRO.0855.BSP2016028-e001_402002.png")

Figuur 3 \- Ladder voor duurzame verstedelijking

Met dit bestemmingsplan wordt de bouw van een woning mogelijk gemaakt. Het betreft een toevoeging/inbreiding. Gezien het geringe aantal woningen van deze ontwikkeling verlangt dit initiatief geen afzonderlijke toetsing, respectievelijk onderbouwing ingevolge de Ladder voor duurzame verstedelijking.

3\.2 Provincie

3\.2\.1 Structuurvisie

Op 19 maart 2014 is de Structuurvisie ruimtelijke ordeningÂ 2014 in werking getreden. Deze structuurvisie is een actualisatie van de visie die op 1 oktober 2010 werd vastgesteld door Provinciale Staten.

In de Structuurvisie geeft de provincie de hoofdlijnen van het ruimtelijk beleid tot 2025 (met een doorkijk naar 2040\). De visie is bindend voor het ruimtelijk handelen van de provincie, maar bindt gemeenten niet rechtstreeks. Het is de basis voor de wijze waarop de provincie de instrumenten inzet die de Wet ruimtelijke ordening biedt. De visie geeft een ruimtelijke vertaling van de opgaven en doelen uit de Agenda van Brabant. Daarnaast ondersteunt de structuurvisie het beleid op andere provinciale beleidsterreinen, zoals het economisch\-, mobiliteits\-, sociaal\-, cultureel\-, milieu\- en natuurbeleid.

De nieuwe structuurvisie is opgetrokken rondom drie onderwerpen. Dat zijn:

* De kwaliteit van het landschap;

* De ontwikkeling van het buitengebied;

* De regionale verstedelijking.

Inhoud van de Structuurvisie

Deel A

Deel A bevat de hoofdlijnen van het beleid. Op basis van trends en ontwikkelingen heeft de provincie haar ruimtelijke belangen gedefinieerd en ruimtelijke keuzes gemaakt. In haar sturing biedt zij gemeenten meer ruimte om afwegingen te maken in een aantal vooraf gestelde kaders. Daarnaast zet de provincie zelf een aantal ontwikkelingen in gang. De provinciale filosofie is: âSamenwerken aan kwaliteitâ. De provincie realiseert haar doelen op vier manieren: door regionaal samen te werken, te ontwikkelen, te beschermen en te stimuleren.

Deel B

In deel B staan de ambities, het beleid en de uitvoering voor de vier ruimtelijke structuren: de groenblauwe structuur, het landelijk gebied, de stedelijke structuur en de infrastructuur. Voor iedere structuur formuleert de provincie ambities en beleid. Per beleidsdoel is aangegeven welke instrumenten de provincie inzet om haar doelen te bereiken.

Deel C

Deel C betreft het deel van de Interimstructuurvisie, dat vanaf 1 januari 2011 van kracht blijft. Het is de onderbouwing voor locatiekeuze, nut en noodzaak van de concrete ontwikkelprojecten Logistiek Park Moerdijk (LPM) en Agro \& Food Cluster West\-Brabant (AFCWB).

Uitwerking van de Structuurvisie

De provincie gaat geen aparte ruimtelijke visie op het landschap ontwikkelen, maar geeft die onder andere vorm in de Uitwerking gebiedspaspoorten. Daarin beschrijft de provincie welke landschapskenmerken zij op regionaal niveau van belang vindt en hoe deze versterkt kunnen worden. In de uitwerking beschrijft de provincie twaalf Brabantse landschapstypen. Voor elk landschapstype geeft zij de kenmerkende landschapskwaliteiten en haar ambitie om deze kwaliteiten te versterken bij nieuwe ontwikkelingen. Hiermee wil de provincie gemeenten en initiatiefnemers stimuleren om de kwaliteit van het Brabantse landschap te versterken. De Uitwerking gebiedspaspoorten is niet verplichtend, maar biedt een handreiking. Tilburg ligt in het gebiedspaspoort van De Meierij.

Daarnaast zijn er deelstructuurvisies opgesteld. Deelstructuurvisies bevatten de onderbouwing van een locatiekeuze, visie op een thema of inrichting van een gebied. De huidige deelstructuurvisies zijn niet van toepassing op Tilburgs grondgebied.

3\.2\.2 Verordening ruimte Noord\-Brabant 2014

Provinciale Staten van Noord Brabant hebben in hun vergadering van 10 juli 2015 de Verordening ruimte 2014 opnieuw vastgesteld. Deze verordening is op 15 juli 2015 in werking getreden.

In de Verordening ruimte staan regels waarmee een gemeente rekening moet houden bij het ontwikkelen van bestemmingsplannen. In tegenstelling tot de provinciale Structuurvisie bindt de Verordening ruimte de gemeenten wÃ¨l rechtstreeks.

Relatie met de structuurvisie

De onderwerpen die in de verordening staan, komen uit de provinciale structuurvisie. Daarin staat wat de provincie van belang vindt en hoe de provincie die belangen wil realiseren. De verordening is daarbij een van de manieren om die provinciale belangen veilig te stellen.

Inhoud

Belangrijke onderwerpen in de Verordening ruimte zijn:

* ruimtelijke kwaliteit;

* stedelijke ontwikkelingen;

* natuurgebieden en andere gebieden met waarden;

* agrarische ontwikkelingen, waaronder de zorgvuldige veehouderij;

* overige ontwikkelingen in het buitengebied.

Voor een paar onderwerpen zijn in de verordening regels opgenomen die rechtstreeks doorwerken naar de vergunningverlening bij gemeenten.

Wijzigingen en ontheffingen

In de verordening is voor een aantal onderwerpen de mogelijkheid opgenomen om de grens van een gebied te wijzigen. Daarnaast is er een algemene ontheffingsmogelijkheid opgenomen. Ook kunnen gemeenten om wijziging van de begrenzing van gebieden verzoeken, zonder dat de verordening daarvoor regels stelt: de jaarlijkse actualisering.

3\.3 Gemeente

3\.3\.1 Omgevingsvisie Tilburg 2040

Op 21 september 2015 heeft de Raad de Omgevingsvisie Tilburg 2040 vastgesteld.

De Omgevingsvisie richt zich op Tilburg als vitale, duurzame stad in een moderne netwerksamenleving. De ontwikkelingen in de economie, de maatschappij en de leefomgeving gaan niet ten koste van elkaar, maar sluiten op elkaar aan en versterken elkaar. People, planet en profit zijn in balans.

*People*: Het is prettig wonen en werken in Tilburg, een stad met veel verschillende woonbuurten en verschillende soorten werklocaties. De woonmilieus passen bij de leefstijl van de mensen.

*Planet*: We gaan voor een gezonde en leefbare stad, anticiperen op de effecten van klimaatverandering, zoals hitte, droogte en hogere temperaturen. In het economisch systeem wordt herbruikbaarheid van producten en grondstoffen steeds belangrijker. Verder krijgen groen en water een steeds prominentere rol in de stad. De grote natuurgebieden om de stad zijn met elkaar verbonden. Dat versterkt het ecologisch systeem en de veerkracht van de natuur.

*Profit*: Om ook in de toekomst sterk genoeg te zijn, wil Tilburg de kracht van BrabantStad benutten. Tilburg is een stad die mensen kansen biedt: op aangenaam werk en op een fijne woon\- en leefomgeving.

Om antwoord te geven op de vraag hoe we dit gewenste toekomstbeeld samen met burgers en partners in de stad voor elkaar kunnen krijgen volgt de Omgevingsvisie Tilburg 2040 een strategie met drie sporen:

* de Brabantstrategie

* de Regiostrategie

* de Stadsstrategie.

Brabantstrategie: Tilburg kiest voor de kracht van stedelijke samenwerking

Samen met de andere Brabantse steden wil Tilburg de kracht van het stedelijk netwerk BrabantStad versterken. Om de benodigde schaalsprong naar een stedelijk netwerk te kunnen maken, moet Tilburg aantrekkelijk bereikbaar en concurrerend zijn.

Aantrekkelijk: Tilburg wil een aantrekkelijke stad zijn waar mensen graag wonen en werken, en waar het voor bedrijven interessant is om zich te vestigen. Niet alleen moet het aanbod van voorzieningen in de stad zelf aansprekend en hoogwaardig zijn, ook de groene omgeving en religieus en historisch erfgoed zijn belangrijke factoren.

Bereikbaar: goede verbindingen (weg, water, rail Ã©n digitaal) met de andere Brabantse steden zijn essentieel voor een sterk stedelijk netwerk.

Concurrerend: En duurzame concurrentiekracht kent in Tilburg twee belangrijke pijlers, namelijk kennis \& creativiteit en smart industries. Concreet richt de Brabantstrategie zich op vier stedelijke knooppunten en drie stadsregionale parken.

De vier stedelijke knooppunten:

* *Binnenstad van de 21e eeuw*

* *Tilburg University Campus: kennisontwikkeling en \-toepassing*

* *Modern Industrieel Cluster Vossenberg\-Loven*

* *Modern Industrieel Cluster Midden\-Brabant*

De drie stadsregionale parken zijn:

* *Stadsregionaal park Moerenburg \- Koningshoeven*

* *Stadsregionaal park Stadsbos013*

* *Stadsregionaal park Noord*

De regiostrategie: de kracht van Tilburg als centrumstad

Bij de regiostrategie draait het om Tilburg in haar rol als centrumstad; Tilburg als belangrijke spil in de regio Hart van Brabant. Een goed bereikbare stad, waar bewoners uit de gehele omliggende regio graag komen voor werk, hoogwaardige medische zorg, uitstekend onderwijs, een compleet aanbod van winkels en spannende cultuur. Waar bedrijven hun ambities optimaal kunnen ontplooien. En waar het uitstekend (meerdaags) recreÃ«ren is. Een sterke stad kan niet zonder een sterke regio; omgekeerd geldt dat een sterke regio niet zonder een sterke stad kan. De regiostrategie richt zich op drie stedelijke knooppunten en twee regionale ecologische verbindingszones ten westen en oosten van de stad.

De drie stedelijke knooppunten zijn:

* *Bedrijvenpark Zuid*

* *Zorgcluster Leijpark*

* *Duurzaam energielandschap Noord*

De twee ecologische verbindingszones:

* *Aan de oostzijde bestaat de verbinding uit ecologische stapstenen in het bestaande landschap en agrarisch productiegebied.*

* *Aan de westzijde van de stad bestaat de verbinding uit een fijnmazig netwerk van ecologische verbindingszones langs wegen en waterlopen.*

De stadsstrategie: leefbaarheid met oog voor de menselijke maat

De stadsstrategie richt zich op het realiseren van prettig leefbare wijken, dorpen en buitengebied.

Hoofdpunten van de stadsstrategie zijn:

* *Ruimte voor zelf\- en samenredzaamheid in wijken en buurten*

* *Basis op orde: wijken zijn schoon, heel en veilig*

* *Vitale wijkeconomie: dynamiek en ondernemerschap in de wijk*

* *Brandpunten in wijken zorgen voor dynamiek, ontmoeting en sociale binding.*

* *Differentiatie in woonmilieus: aansluiten bij de leefstijlen van bewoners*

* *Cultureel erfgoed: het verhaal van Tilburg centraal*

* *Groen en water in de stad: toegankelijk en zichtbaar*

* *Goede bereikbaarheid van wijken en buurten borgen*

* *Betere verbinding stad en buitengebied: groene inprikkers*

* *Economische vitaliteit van het landschap behouden en versterken*

Functie van de Omgevingsvisie

De Omgevingsvisie Tilburg 2040 is een koers\- en inspiratiedocument. Het is een kompas voor investeringen in

het fysieke domein. Een uitnodiging aan de stad om samen te werken aan de ontwikkeling van een stad waar het fijn wonen, werken, leven en recreÃ«ren is. De visie biedt burgers en bedrijven ruimte om initiatief te ontplooien en reikt de gemeente handvatten aan om haar strategie af te stemmen op het geschetste toekomstperspectief. De Omgevingsvisie Tilburg 2040 geeft ook richting aan de inzet van de gemeente; in welke onderdelen de gemeente haar geld, tijd en bestuurskracht investeert. En welke prioriteiten daarbij gelden.

3\.3\.2 Verbreed gemeentelijk rioleringsplan (vGRP)

Het verbreed gemeentelijk rioleringsplan (vGRP) is het vervolg van de Structuurvisie Water en Riolering Tilburg (SWR). Daarin geeft Tilburg haar beleidsmatige invulling aan de gemeentelijke zorgtaken voor afval\-, hemel\-, en grondwater. Deze zorgplichten zijn gewijzigd per 1 januari 2008, waardoor gemeentelijke taken zijn uitgebreid. Daarnaast heeft Tilburg er expliciet voor gekozen overige waterdossiers te actualiseren en eveneens op te nemen in het vGRP.

Hoofdstuk 4 Thematische beleidskaders

In dit hoofdstuk volgt een beschrijving van de bij het opstellen van dit bestemmingsplan van kracht zijnde beleidskaders ten aanzien van de in relatie tot het plan relevante thema's. Daar waar nodig, wordt dieper ingegaan op de keuzes die in het plan zijn gemaakt op basis van deze kaders. Aan de onderwerpen Milieu en Water zijn aparte hoofdstukken gewijd.

4\.1 Stedenbouwkundige aspecten en welstand

Bouwplannen moeten worden getoetst aan 'redelijke eisen van welstand', zo zegt de Woningwet. Naast het bestemmingsplan is het welstandsbeleid een middel om de ruimtelijke kwaliteit van de publieke omgeving te waarborgen bij de vele bouwplannen die in de stad worden gerealiseerd. Sinds 1 juli 2004 moet iedere gemeente de gehanteerde welstandscriteria vastleggen in een Welstandsnota, die door de raad moet worden vastgesteld. In Tilburg is dat in juni 2004 gebeurd, onder de titel 'Welstandsnota 2004\. Meer aandacht waar dat moet, meer vrijheid waar dat kan'.

Op 19 december 2011 heeft de gemeenteraad besloten tot actualisering van de Welstandsnota 2004\. Voor een gedetailleerde beschrijving van de thans geldende regeling wordt verwezen naar de Welstandsnota 2004 en het raadsbesluit van 19 december 2011\. Verder heeft de raad in mei 2011 besloten om een omgevingscommissie in te stellen. Deze commissie is op 1 januari 2012 van start gegaan en vervangt drie voormalige adviescommissies, te weten de Welstandscommissie, de Monumentencommissie en de Adviescommissie Stedelijk Groen.

4\.2 Archeologie, cultuurhistorie en monumentenzorg

4\.2\.1 Historische geografie

* Het plangebied bestaat tot het begin van de twintigste eeuw uit relatief laaggelegen gronden die in gebruik waren als akker\- en gras\- en weidelanden en waar geen bebouwing gedocumenteerd is.

* Op de geomorfologische kaart is het plangebied gekarteerd als een gebied met dekzandruggen, al dan niet met oud\-bouwlanddek.

* Vanwege de lage ligging van het noordelijke deel van het abdijcomplex is er slechts in geringe mate een dun esdek aanwezig.

* De eerste vermelding van Berkel dateert uit 1214, maar de naam zou ook kunnen wijzen op een vroegmiddeleeuwse oorsprong. In de omgeving van Berkel zijn ook sporen van bewoning aangetroffen die uit oudere perioden dateren (vroege ijzertijd). Pas aan het einde van de negentiende eeuw ontwikkelde zich rondom de kerk in korte tijd een nieuwe nederzetting met niet\-agrarische bebouwing. Deze groei werd versterkt door het omleggen van de doorgaande weg naar Udenhout langs de kerk. Na de Tweede Wereldoorlog breidde Berkel zich, evenals het zuidelijk gelegen Enschot, als forensendorp snel uit, zodat de beide kernen uiteindelijk aaneen groeiden.

* De Raadhuisstraat is in oorsprong vermoedelijk een akkerpad dat Berkel verbond met de buurtschap Heuvel en met Udenhout. De bebouwing langs de straat heeft een grotendeels agrarische karakteristiek die in de loop van de negentiende eeuw tot stand komt.

* In de jaren tussen 1933 en 1937 wordt op een uitgestrekt terrein ten westen van de Raadhuisstraat en ten zuiden van de spoorlijn Tilburg\-'s\-Hertogenbosch het abdijcomplex voor de Trappistinnen van Onze Lieve Vrouw van Koningsoord opgericht. Het complex wordt momenteel gerestaureerd en herontwikkeld.

4\.2\.2 Archeologie

* AMK: in of in de directe nabijheid van het plangebied zijn geen terreinen gelegen die zijn opgenomen in de Archeologische Monumenten Kaart van de Rijksdienst voor het Cultureel Erfgoed.

* IKAW: het plangebied is niet gekarteerd op de IKAW.

* ArWaTi: het plangebied is gebied is gelegen in een zone met een hoge tot zeer hoge archeologische verwachting.

* In 2009\-2011 is door Fontys Hogescholen Bilan/BAAC een proefsleuvenonderzoek ten westen van het plangebied uitgevoerd. Tilburg (NB) â Berkel\-Enschot, Koningsoord Fase 1, Inventariserend veldonderzoek d.m.v. proefsleuven, rapport 2011/B1636\.

* Het deel van het onderzoeksgebied dat direct aansluit op het plangebied bestaat uit nederzettingssporen die in de late bronstijd\-(vroege) ijzertijd zijn gedateerd. Deze vindplaats bevindt zich op de hoger gelegen gebieden van het abdijcomplex en bestaat uit een klein aantal sporen zonder zichtbaar structureel verband. Door recente bodemingrepen is mogelijk een deel van de vindplaats verstoord. De vindplaats wordt op basis van de lage fysieke en inhoudelijke kwaliteit als niet behoudenswaardig gewaardeerd. Door aftopping is waarschijnlijk een groot deel van de sporen in de A\-horizont opgenomen en zijn slechts restanten van diepere sporen bewaard gebleven waardoor ook waarschijnlijk geen structurele verbanden tussen de sporen meer aanwezig zijn.

* De bouw van de woning vindt plaats op vermoedelijk nog niet verstoord perceel langs de weg. De voorziene volume\-uitbreiding is slechts gering in omvang.

* Omdat de vindplaats als niet behoudenswaardig is gewaardeerd en de nieuwe bodemverstoring slechts gering in omvang zal zijn, wordt voor de planlocatie geen archeologisch vervolgonderzoek noodzakelijk geacht.

4\.2\.3 Cultuurhistorie, objecten en structuren, historisch groen

* Ten zuidwesten van het plangebied is het op grond van de Monumentenwet 1988 beschermde abdijcomplex van OLV van Koningsoord (monumentnummer 521130\) gelegen. Het bestaat uit een viertal onderdelen: poortgebouw, rectoraat, kloostergebouw met onder meer gastenverblijf, kapel, eetzaal, scriptorium en kloosterhof en een kerkhofkapel. Het geheel werd van 1933\-1937 in sobere neogotische stijl gebouwd naar plannen van architect J. van Dijk. Het klooster is vanuit Chimay gesticht voor de zusters Trappistinnen en werd grotendeels betaald en gebouwd door monniken uit het eveneens in Berkel\-Enschot gesitueerde trappistenklooster Koninghoeven. Op het terrein van het abdijcomplex bevinden zich nog enkel niet beschermde bijgebouwen die wel zijn opgenomen in het MIP.

* Ruim ten zuiden van het plangebied bevindt zich aan de Raadhuisstraat 56 het eveneens van rijkswege beschermde voormalige raadhuis van Berkel\-Enschot (monumentnummer 521234\) dat dateert uit 1932\-1933 en ontworpen werd door de Tilburgse architect C. Panis.

* In de nabijheid van het plangebied bevinden zich enkele op grond van de Monumentenverordening gemeente Tilburg beschermde monumenten: Raadhuisstraat 1, Raadhuisstraat 22, 32 en 42 en Sint Willibrordstraat 52\. Het betreft hier agrarische bebouwing uit de periode 1850\-1940\.

* De bebouwing uit de periode 1850 â 1940 is geÃ¯nventariseerd in het Monumenten Inventarisatie Project (MIP). Aan de Raadhuisstraat komen naast de al op grond van wet of verordening of wet beschermde gebouwen nog enkele andere panden voor uit die periode, de nummers 10 met bijgebouwen, 54, 5, 7 en 27\.

* Historische structuren. In de nabijheid van het plangebied bevinden zich op het kloosterterrein en in de tuin nog enkele elementen die van cultuurhistorische waarde zijn. Dit betreft met name bomenlanen en elementen in de tuinaanleg. De Raadhuisstraat is in oorsprong vermoedelijk een akkerpad waaraan in de loop van de negentiende eeuw spaarzame agrarische bebouwing verrees die zich in de loop van de twintigste eeuw geleidelijk aan verdichtte.

* Voor de architectuur en stedenbouw uit de periode na de Tweede Wereldoorlog dient onderzoek uit 2005 als basis. In of in de directe nabijheid van het plangebied zijn geen waardevolle panden uit de periode na de Tweede Wereldoorlog aanwezig.

4\.2\.4 Conclusie

Vanuit het oogpunt van cultuurhistorie bestaat geen bezwaar tegen de geplande ontwikkeling. Er worden geen historische objecten of structuren aangetast.

Voor wat betreft de archeologie is er op de planlocatie geen vervolgonderzoek noodzakelijk, vanwege de geringe omvang van de nieuwe bodemverstoring in combinatie met de lage archeologische waardering voor de bodem in dit deel van Berkel.

4\.3 Volkshuisvesting

De voorgenomen ontwikkeling van een woning aan de Raadhuisstraat in Berkel\-Enschot naast huisnummer 10 betreft een toevoeging/inbreiding. Gezien het geringe aantal woningen van deze ontwikkeling verlangt dit geen afzonderlijke toetsing, respectievelijk onderbouwing ingevolge de Ladder voor duurzame verstedelijking.

Desalniettemin, het plan past binnen de (regionaal afgestemde) kwantitatieve woningbouwopgave Ã©n de beleidsdoelen voor wonen in de Woonvisie, met name wat betreft het leveren van een bijdrage in de opgave grondgebonden wonen in een dorps woonmilieu en het faciliteren van eigenbouw.

Voor het verdere verloop van de planontwikkeling wordt aanbevolen de woning levensloopbestendig te ontwikkelen (zie voor concrete ontwerphandreikingen de Werkwijzer Levensloopbestendigheid \& toegankelijkheid 2\.1\) en deze te laten voldoen aan het Politiekeurmerk Veilig Wonen.

4\.4 Groen en speelruimte

4\.4\.1 Bomennota Tilburg boomT

Bomen staan steeds meer onder druk van de stad. De verwachting is dat in de loop van de tijd steeds meer bomen of zelfs complete bomenstructuren kunnen uitvallen als gevolg van deze stedelijke druk. Dit beeld is onwenselijk. Bomen dienen juist een toegevoegde waarde aan stedelijke ontwikkelingen te bieden. Om er niet te laat achter te komen dat er teveel bomen op cruciale plekken voor stedelijke ontwikkelingen zijn gesneuveld en om een kwalitatief hoogwaardig bomenbestand te behouden is het noodzakelijk om belangrijke zaken rondom bomen goed te regelen en vast te leggen. Om deze reden is de Boomwaardezoneringskaart (Bwz\-kaart) opgesteld, die deel uitmaakt van de Bomennota Tilburg boomT. Deze kaart doet uitspraken over de huidige openbare bomen in het stedelijk gebied van de gemeente Tilburg. Op de Bwz\-kaart worden de boomzones die belangrijk zijn voor de structuur van de stad weergegeven; zones met bomen met een hoofdwaarde, nevenwaarde, basiswaarde of stadsecologie. Voor deze zones zijn criteria opgesteld o.a. met betrekking tot het verlenen van omgevingsvergunningen, onderhoud en beheer en straatbeeld. Door middel van de Bwz\-kaart wordt duidelijk waar er kansen liggen voor openbare bomen; bomen die op de Bwz\-kaart staan krijgen extra bescherming, intensiever onderhoud/beheer, bescherming tegen kap, herplantplicht e.d.

![[image]](i_NL.IMRO.0855.BSP2016028-e001_402003.png "i_NL.IMRO.0855.BSP2016028-e001_402003.png")

Figuur 4 \- Boomwaardezoneringskaart

De Bwz\-kaart dient gebruikt te worden als basis bij alle nieuwbouw\-, herontwikkelings\- of herstructureringsplannen in de bestaande stad waar huidige openbare bomen mee gemoeid zijn. In het bestemmingsplan wordt de Bwz\-kaart aangeduid als Boomwaardekaart. Bomen met een hoofdwaarde, bomen van de 1e categorie en monumentale bomen zijn op een bijlagekaart (boomwaardekaart) bij dit bestemmingsplan opgenomen. In de regels wordt verwezen naar deze kaart. Bomen met een hoofdwaarde en bomen van de 1e categorie zijn daarop weergegeven als "potentieel waardevolle boom". Monumentale bomen staan als zodanig aangegeven. De juridisch\-planologische bescherming bestaat uit een bouwverbod en een omgevingsvergunningplicht voor het uitvoeren van werken, geen bouwwerken zijnde, en werkzaamheden binnen een straal van respectievelijk 8m en 15m vanuit het hart van de desbetreffende boom.

4\.4\.2 Nota Groen

De Nota Groen, vastgesteld door de gemeenteraad op 19 april 2010, vormt de herziening van de Groenstructuurplannen uit 1992 en 1998\. Tilburg wil zich in de toekomst blijven profileren als een groene stad waar het goed wonen en werken is. Tilburg moet in 2020 een stad zijn waar zowel haar inwoners, bezoekers als bedrijven een aantrekkelijk groene woon\- en werkomgeving hebben en waar de recreatieve omgeving wordt ervaren als een kwaliteit van de gemeente. Tilburg streeft er dan ook naar een kwalitatief hoogwaardige groenstructuur duurzaam te ontwikkelen en deze veilig te stellen binnen de stedelijke context. Om dit te bereiken wil het gemeentebestuur de Tilburgers letterlijk en figuurlijk dichter bij groen brengen. Op hoofdlijnen betekent dit:

1. Inzet op buitenstedelijke groengebieden en het groene netwerk;

2. het tot zijn recht laten komen van de verschillende karakters van het groen (klassiek\-, recreatief\- en natuurlijk groen);

3. het versterken en behouden van het natuurlijk groen.

In 2012 is het bijbehorende Uitvoeringsprogramma Groen en Biodiversiteit vastgesteld.

4\.4\.3 Nota biodiversiteit

Biodiversiteit omvat de totale verscheidenheid van alle levende planten en dieren op aarde. De biodiversiteit neemt wereldwijd af. Het doel van de nota is de biodiversiteit in de gemeente Tilburg te verhogen en beter te beschermen.

De visie is gericht op twee niveaus. Het eerste niveau is de flora \& fauna, het tweede niveau is gericht op de

mensen. Voor de flora en fauna wordt ingestoken op drie strategieÃ«n, namelijk vergroten, verbinden en versterken. Voor de realisatie van duurzame habitatnetwerken zal vaak gekozen worden voor een combinatie van deze strategieÃ«n. In de eerste plaats is dat het vergroten van leefgebieden. In de tweede plaats kan een duurzaam netwerk ontstaan door gelijksoortige leefgebieden met elkaar te verbinden. Tenslotte kan ingezet worden op het verbeteren van de kwaliteit van leefgebieden.

Voor de mensen is natuurbeleving vooral ook van belang in de stad. Door middel van de groene lijnen en de groene gebieden in de stad, kunnen we dicht bij huis ook genieten van de natuur. Als de groene lijnen en groene gebieden helemaal op orde zijn kunnen de planten en dieren tot in de tuin of op het balkon waargenomen worden.

In de nota worden vijf verschillende landschapstypen onderscheiden (agrarisch landschap, beekdallandschap, heide\- en boslandschap, landgoederenzone en stedelijk gebied). Per landschapstype wordt een algemene beschrijving gegeven met bijbehorende doelstellingen, maatregelen en knelpunten.

*Doelstellingen nota biodiversiteit*

* De achteruitgang van de biodiversiteit stoppen vanaf 2010, voor het buitengebied Ã©n het bebouwde gebied: in het voorjaar van 2010 is met een nulmeting bepaald aan de hand van de flora en faunagegevens die voor handen zijn. Hierna kan jaarlijks de verandering in de biodiversiteit worden bijgehouden.

* Biodiversiteit 'tot aan de voordeur': biodiversiteit verhogen in het openbaar gebied waardoor het letterlijk tot aan de voordeur/ de voortuin van de bewoners van Tilburg komt.

* In 2020 zijn 50% van alle aangeplante bomen en struiken binnen de bebouwde kom ten gunste van de biodiversiteit. Zo veel mogelijk gebruik maken van autochtoon plantmateriaal met een aanvulling van soorten die een bijdrage leveren aan biodiversiteit door middel van bv. nestgelegenheid, voedsel en/of schuilgelegenheid.

4\.5 Verkeer en parkeren

4\.5\.1 Tilburgs Verkeers\- en Vervoersplan (Mobiliteit in Balans)

Leefbaarheid en bereikbaarheid staan voorop in het Tilburgs Verkeers\- en Vervoersplan (TVVP). Om zich verder te kunnen ontwikkelen moet de stad goed bereikbaar zijn per auto, fiets en openbaar vervoer. De planhorizon van het TVVP is 2015\. De kern van de visie is dat de gemeente Tilburg als volgt wil omgaan met de mobiliteit:

Algemeen

De gemeente accepteert een groei van verkeer. Echter, de groei mag zich niet overal in dezelfde mate voordoen: groei van het autoverkeer wordt alleen geaccommodeerd op het hoofdnet, waar de verkeersfunctie voorop staat. In de tussenliggende verblijfsgebieden is wonen, werken en winkelen het belangrijkst en moet het verkeer zich daaraan aanpassen. Het gebruik van fiets en openbaar vervoer wordt blijvend gestimuleerd. Tevens dient er meer samenhang te komen tussen de verschillende vervoerswijzen.

Alle vervoerwijzen moeten een rol kunnen spelen om de groei van de mobiliteit op te vangen. In de stad moeten openbaar vervoer en fiets een belangrijke rol spelen. Deze rol spelen zij ook als schakel in een vervoersketen. Voorwaarde voor succesvol ketenvervoer is een goede samenhang tussen deze vervoerwijzen. De gemeente heeft voor de verschillende vervoerwijzen hoofdnetten vastgesteld, waar een verdere groei van verkeer kan worden opgevangen (hoofdnet auto, hoofdnet openbaar vervoer, hoofdnet fiets, hoofdnet goederenvervoer). Op deze hoofdnetten wordt een goede doorstroming bevorderd. Tevens stelt de gemeente een basisprioriteit vast voor situaties waar de hoofdnetten elkaar kruisen. Voor deze hoofdnetten blijven duidelijke kaders gelden vanuit leefbaarheid en veiligheid.

*Autoverkeer*

Bij de vormgeving van het hoofdnet autoverkeer is het principe 'van binnen naar buiten' leidend. Daarbij worden in de stad drie verkeersringen onderscheiden: de Cityring om de binnenstad, de ringbanen en tangenten/rijkswegen. Verkeer dat niet thuishoort op (delen van) een ring wordt gestuurd naar een ring van hogere orde. Voor de ringbanen wordt een studie naar een aangepaste regelstrategie (herwaardering) uitgevoerd. Deze studie naar een betere benutting moet leiden tot uitvoering van maatregelen die de doorstroming op de ringbanen en invalswegen verbetert. Sinds 2010 wordt dynamisch verkeersmanagemental ingezet om de doorstroming te optimaliseren.

*Parkeren*

Bij vestiging van nieuwe functies en intensivering van bestaande functies worden de parkeernormen en bijbehorend processchema gehanteerd zoals omschreven in de notitie Parkeernormen Tilburg 2011, vastgesteld juni 2012\.

*Goederenvervoer*

Tot 2015 groeit het goederenvervoer sterk. Tilburg heeft de ambitie om de regionale functie in overslag en logistiek verder uit te bouwen. Hierbij wordt ernaar gestreefd dat het goederenvervoer het stedelijk wegennet zo beperkt mogelijk belast. De tangenten zullen zo aantrekkelijk moeten zijn ten opzichte van de ringbanen dat het goederenvervoer vanzelf voor deze route kiest. Goederenvervoer over de weg met een herkomst of bestemming in de regio Tilburg moet waar mogelijk worden afgewikkeld om de stad Tilburg heen. De huidige overslagvoorzieningen zijn gevestigd op bedrijventerrein Loven. Daarnaast maakt een aantal bedrijven gelegen aan het Wilhelminakanaal rechtstreeks gebruik van vervoer over water. Tilburg streeft ernaar om de beschikbare multimodale voorzieningen te behouden en bij toenemende vraag verder uit te bouwen. De gemeente ontwikkelt hiertoe een hoofdnet goederenvervoer waarmee een goede uitwisseling tussen vervoerwijzen mogelijk wordt.

*Mobiliteitsmanagement*

Om de automobiliteit te beperken probeert de gemeente Tilburg de vraag te beÃ¯nvloeden. Hierbij moet gedacht worden aan het verbeteren van het openbaar vervoer en fietsvoorzieningen en het vergroten van overstapmogelijkheden tussen vervoerwijzen. Daarnaast wordt aan vraagbeÃ¯nvloeding gedaan door het autoverkeer te reguleren via het doorrekenen van kosten of het opleggen van restricties (bijv. parkeerbeleid). Naast de inzet van de gemeente kunnen vooral bedrijven het nodige doen om de vervoerwijzekeuze voor hun medewerkers en/of bezoekers te beÃ¯nvloeden. Dit begint al bij de locatiekeuze van een bedrijf. De gemeente stimuleert de aandacht voor vervoermanagement. Via de wet worden eisen gesteld aan milieuprestaties door bedrijven, onder meer op het vlak van vervoer. De gemeente handhaaft door te controleren op de gestelde eisen. De gemeente stimuleert, faciliteert en handhaaft de uitvoering van vervoermanagement ten aanzien van bedrijven met een grote vervoersstroom, bedrijven in de oude stad (binnen\- en aan de ringbanen) en bedrijven op nieuwe bedrijventerreinen.

4\.5\.2 Maatregelen in bestemmingsplan

Het plangebied is gelegen in het noorden van Berkel\-Enschot aan de Raadhuisstraat. Het plan wordt begrensd door de Raadhuisstraat en aanliggende percelen. Het ligt binnen de bebouwde kom.

De Raadhuisstraat is een woonstraat met de functie erftoegangsweg. Het snelheidsregime is hier 30 km/u. Tevens loopt er over de Raadhuisstraat een secundaire fietsroute.

*Parkeren*

Nieuwe ontwikkelingen moeten voldoen aan de op dat moment vastgestelde parkeernormen. Parkeren gebeurt op eigen terrein. In het plangebied is voldoende ruimte om te voldoen aan de norm.

Hoofdstuk 5 Milieuaspecten

Dit hoofdstuk geeft weer hoe milieuaspecten een rol hebben gespeeld bij het opstellen van het voorliggende bestemmingsplan.

5\.1 Milieuhinder bedrijven

Bij het beoordelen van (binnen het plangebied of elders gelegen) de bedrijven welke invloed hebben op het plangebied, is gebruik gemaakt de VNG\-brochure Bedrijven en Milieuzonering. De VNG brochure is een richtlijn en vormt geen wettelijk kader. Er is voor deze richtlijn gekozen omdat er verder geen goede andere richtlijnen of kaders voorhanden zijn om milieuzonering goed in ruimtelijke plannen af te wegen. In de VNG\-uitgave staan richtafstanden voor geur, stof, geluid en gevaar die gebaseerd zijn op een âgemiddeldâ modern bedrijf. Deze richtafstanden gelden vanaf de perceelsgrens (of de opslagvoorziening of installatie) tot aan de gevel van woningen in een 'rustige woonwijk'. Indien het bedrijf afwijkt door grootte, technische voorzieningen et cetera is het mogelijk om gemotiveerd af te wijken van de (indicatieve) afstanden.

Het plangebied is niet gelegen binnen richtafstanden van bedrijven.

5\.2 Externe veiligheid

Externe veiligheid beschrijft de risico's die kunnen ontstaan als gevolg van opslag of handelingen met gevaarlijke stoffen. Dit heeft betrekking op inrichtingen (bedrijven), transportroutes en buisleidingen. Omdat de gevolgen bij een calamiteit groot kunnen zijn, is in wetgeving bepaald wanneer risico's verantwoord moeten worden. Deze zogenoemde verantwoordingsplicht betekent dat in ruimtelijke procedure de keuzes moeten worden onderbouwd Ã©n verantwoord door het bevoegd gezag. Hierbij geeft het bevoegd gezag aan in te stemmen met de risico's en de betreffende situatie aanvaardbaar te vinden.

De volgende besluiten zijn van belang bij ruimtelijke procedures:

* Besluit externe veiligheid inrichtingen (Bevi) van 2004 (sindsdien enkele keren aangepast);

* Besluit externe veiligheid transportroutes (Bevt) van 1 april 2015;

* Besluit externe veiligheid buisleidingen (Bevb) van 1 januari 2011\.

Daarnaast heeft de gemeente Tilburg een beleidsvisie externe veiligheid vastgesteld met de titel "Veilig en verantwoord ontwikkelen".

5\.2\.1 Verantwoordingsplicht

Bij het opstellen van een bestemmingsplan moet worden beschreven of een ontwikkeling ligt in het invloedsgebied van een risicobron. Per risicobron (transportas, buisleiding of inrichting) is in een besluit vastgelegd wanneer de verantwoordingsplicht moet worden ingevuld en is de inhoud van de verantwoording bepaald.

In Bijlage 1 Inventarisatie van risicobronnen en verantwoording zijn de risicobronnen die relevant zijn (binnen het invloedsgebied liggen) geÃ¯nventariseerd. Hiervoor is gebruik gemaakt van de door BuroDB en Mols Bouwexpertise opgestelde aanzet groepsrisicoverantwoording (zie Bijlage 2 Beoordeling externe veiligheid) en de kwantitatieve risicoanalyse Koningsoord van Antea Group (zie Bijlage 3 Kwantitatieve risicoanalyse Koningsoord). Uit de inventarisatie blijkt dat het plangebied ligt in het invloedsgebied van de spoortrajecten Tilburg \- Vught en Breda \- Tilburg. De verantwoordingsplicht is hiervoor ingevuld en opgenomen in voornoemde bijlage.

5\.2\.2 Beleidsvisie externe veiligheid

In de beleidsvisie externe veiligheid wordt het plangebied aangemerkt als luw gebied. Binnen een luw gebied gelden de volgende voorwaarden:

* Kwetsbare objecten zijn overal mogelijk;

* Geschikt voor bijzonder kwetsbare functies/objecten;

* Bestaande risicovolle inrichtingen en kwetsbare objecten zijn onder voorwaarden mogelijk;

* Bevi\-inrichtingen zijn niet mogelijk;

* Beheersbaarheid gericht op effecten van mogelijke calamiteiten op orde.

Daarnaast wordt in de beleidsvisie externe veiligheid de eerste 200 meter rondom het spoor aangemerkt als een transportasgebied. Hierbinnen gelden de volgende voorwaarden:

* Kwetsbare objecten zijn onder voorwaarden mogelijk. Het gaat daarbij om een afweging waarbij ingegaan wordt op zelfredzaamheid en strijdigheid;

* Combinatie met gemengd of intensief gebied is mogelijk;

* Niet geschikt voor bijzonder kwetsbare functies;

* Beheersbaarheid spoor en gemeentelijke wegen op orde.

Aan bovengenoemde randvoorwaarden wordt voldaan. De ruimtelijke ontwikkeling is niet strijdig met het gemeentelijke externe veiligheidsbeleid.

5\.2\.3 Conclusies en restrisico

Het plangebied ligt binnen het invloedsgebied van de spoortrajecten Tilburg \- Vught en Breda \- Tilburg. Personen in het plangebied worden aan externe veiligheidsrisico's blootgesteld, ook na maatregelen. Vanwege de ligging van het bestemmingsplan binnen het invloedsgebied van deze risicobronnen is de verantwoordingsplicht ingevuld (zie Bijlage 1 Inventarisatie van risicobronnen en verantwoording). De brandweer Midden\- en West Brabant ingestemd met het gebruik van het standaardadvies voor de verantwoording groepsrisico.

Uit het bovenstaande worden de volgende relevante conclusies getrokken:

* Er bevinden zich geen PR 10\-6  contouren van risicobronnen binnen het plangebied;

* Het groepsrisico van de spoorlijn Tilburg \- Vught zal een toename kennen ten gevolge van de voorgenomen ontwikkeling. Het groepsrisico is echter in zowel de huidige als de toekomstige situatie lager dan 0,1 keer de oriÃ«ntatiewaarde;

* De bereikbaarheid van het plangebied is goed;

* De wegenstructuur is zodanig dat het gebied goed te ontvluchten is.

* De toekomstige bewoners zijn over het algemeen als zelfredzaam aan te merken.

* Goede communicatie kan een bijdrage leveren aan de zelfredzaamheid van personen. In Tilburg vindt communicatie plaats via de Risicokaart, en de risicocommunicatie\-campagne Denk Vooruit;

* Het plangebied ligt in het dekkingsgebied van de WAS\-installatie (Waarschuwings\- en alarmeringssysteem), dit biedt de mogelijkheid de bewoners tijdig te waarschuwen;

* Bij een incident met een toxische wolk is binnen schuilen vaak de beste oplossing. Hiervoor worden voorzieningen in de woning aangebracht, zodat langdurig verblijf inpandig bij een toxische wolk mogelijk is; Er wordt echter niet voorzien in een centrale noodschakelaar voor de mechanische ventilatie. Hiermee zijn de ruimtes in de woning mindergeschikt als schuillocatie bij een toxische wolk.

* De brandweer voldoet aan de opkomsttijd conform het dekkings\- en spreidingsplan.

Het bevoegd gezag accepteert de externe veiligheidsrisico's en neemt de verantwoording voor het groepsrisico.

5\.3 Vuurwerk

Binnen het bestemmingsplan zijn geen bestaande verkooppunten en opslagen van consumentenvuurwerk en opslagen van professioneel vuurwerk aanwezig.

5\.4 Geluid

Sinds het einde van de jaren zeventig vormt de Wet geluidhinder (Wgh) het juridische kader voor het Nederlandse geluidbeleid. De Wgh bevat een uitgebreid stelsel van bepalingen ter voorkoming en bestrijding van geluidhinder door wegverkeer, railverkeer en industriÃ«le activiteit. Het stelsel is gericht op het voorkomen van nieuwe geluidgehinderden.

5\.4\.1 Wegverkeerlawaai

Binnen het plangebied is een geluidgevoelige bestemming gelegen, te weten een woning. De woning is gelegen binnen de zone van de Koningsoordlaan. Voor deze bron is de verwachte geluidsbelasting op de woning bepaald en getoetst aan de normen in de Wet geluidhinder. Zie hiervoor het akoestisch rapport met nummer RPT16202001\-03, opgesteld door Bureau DB, d.d. 8 december 2016, opgenomen in Bijlage 4 Akoestisch onderzoek weg\- en railverkeer. Uit het onderzoek blijkt dat ruimschoots wordt voldaan aan de voorkeursgrenswaarde van 48dB.

De woning ligt tevens onder invloed van de Raadhuisstraat, waarvoor een 30km/uur\-regime geldt. Daarmee is deze weg niet gezoneerd ingevolge de Wet geluidhinder. Toetsing aan de wettelijke normen in daarom niet aan de orde. In het kader van een goede ruimtelijke ordening zijn wel de geluidbelastingen bepaald en beoordeeld. Hieruit volgt dat de (ongecorrigeerde) geluidsbelasting vanwege verkeer op de Raadhuisstraat ter plaatse van de woning ten hoogste 52dB bedraagt. Daarmee voldoet de geluidssituatie aan de randvoorwaarden voor een goed woon\- en leefklimaat. Omdat de geluidsbelasting niet hoger is dan 53dB zijn er geen nadere eisen nodig ten aanzien van de geluidwering van de gevels.

5\.4\.2 Railverkeerlawaai

Het plangebied met de nieuwbouwwoning is gelegen binnen de zone van het spoortraject Tilburg\-'s\-Hertogenbosch. Voor deze geluidgevoelige bestemmingen is een akoestisch onderzoek uitgevoerd en heeft een toetsing plaatsgevonden aan de normen uit hoofdstuk VII ("zones langs spoorwegen") van de Wet geluidhinder. Zie hiervoor het akoestisch rapport met nummer RPT16202001\-03, opgesteld door Bureau DB, d.d. 8 december 2016, opgenomen in Bijlage 4 Akoestisch onderzoek weg\- en railverkeer. Uit het akoestisch onderzoek blijkt dat de geluidsbelasting ruimschoots voldoet aan de voorkeursgrenswaarde van 55dB voor railverkeerslawaai. Het treffen van nadere geluidsbeperkende voorzieningen is niet nodig.

5\.4\.3 Industrielawaai

In het plangebied is de vestiging uitgesloten van bedrijven die vallen onder Onderdeel D van Bijlage I van het Besluit omgevingsrecht. Hoofdstuk V "Zones rond industrieterreinen" van de Wet geluidhinder is hierdoor niet van toepassing.

5\.4\.4 Luchtvaartlawaai

Als gevolg van de nabijheid van het militaire vliegveld Gilze\-Rijen gelden in delen van Tilburg geluidzones (de zogenaamde Ke\-zones). Deze zones liggen niet over het plangebied.

5\.5 Lucht

Het doel van de Wet luchtkwaliteit (opgenomen in hoofdstuk 5, titel 2 van de Wet milieubeheer) is het beschermen van mens en milieu tegen de negatieve effecten van luchtverontreiniging. Het besluit is primair gericht op het voorkomen van effecten op de gezondheid van mensen. De grenswaarden voor zwaveldioxide, stikstofdioxide en stikstofoxiden, zwevende deeltjes (PM10; fijn stof), lood, koolmonoxide en benzeen geven het kwaliteitsniveau van de buitenlucht aan dat op een gegeven tijdstip moet zijn bereikt en daar waar het juiste kwaliteitsniveau al aanwezig is, zoveel mogelijk in stand moet worden gehouden.

De bestemmingen in het plangebied zijn getoetst aan de luchtkwaliteitsnormen uit hoofdstuk 5, titel 2 van de Wet milieubeheer. Het plan voorziet in de realisatie van een woning. Hierdoor kan het plan worden gekenmerkt als een "niet in betekenende mate"\-project, zoals bedoeld in het *Besluit niet in betekenende mate bijdragen (luchtkwaliteitseisen)*. Vanuit de Wet milieubeheer bestaat dan ook geen bezwaar tegen dit plan.

5\.6 Geur

5\.6\.1 IndustriÃ«le geur

In en om het plangebied is geen zware industrie toegestaan. Hier zal dus ook geen sprake zijn van industriÃ«le geurhinder.

5\.6\.2 Agrarische geur

Op bedrijven die tot de agrarische sector behoren (veehouderijen) is ten aanzien van het geurbeleid de Wet geurhinder en veehouderij (5 oktober 2006\) en de bijbehorende Regeling geurhinder en veehouderij van toepassing. Deze regelgeving geeft normen voor de geurbelasting die een veehouderij mag veroorzaken op een geurgevoelig object. De geurbelasting wordt berekend en getoetst aan de hand van een verspreidingsmodel (V\-Stacks model). Dit geldt alleen voor dieren waarvoor geuremissiefactoren zijn opgenomen in de Regeling geurhinder en veehouderij. Voor dieren zonder geuremissiefactor gelden minimaal aan te houden afstanden. De wet geeft de mogelijkheid om op lokaal niveau gemotiveerd af te wijken van de wettelijk norm met een verordening. De gemeente Tilburg heeft vooralsnog geen verordening met afwijkende normen vastgesteld.

Uit onderzoek blijkt dat omliggende veehouderijen niet worden belemmerd door de komst van de woning in het plangebied. Daarnaast is er op basis van de achtergrondbelasting sprake van een aanvaardbaar woon\- en leefklimaat.

5\.7 Bodem

In het belang van de bescherming van het milieu zijn, ten einde de bodem te beschermen, regels gesteld in de Wet bodembescherming (Wbb). De wet is van toepassing op bestemmingsplannen die nieuwe ruimtelijke ontwikkelingen mogelijk maken zoals bijvoorbeeld stedelijke uitleggebieden, stedelijke herstructurering of herontwikkelingsopgaven, waarbij het gebruikelijk is om in de toelichting nader in te gaan op eventuele verontreinigingsituaties op basis van een uitvoerig bodemonderzoek.

5\.7\.1 Bodembeleid gemeente Tilburg: in goede aarde

In deze nota valt te lezen hoe de gemeente Tilburg te werk gaat bij bodemsanering in Tilburg. De nota is opgebouwd uit vier delen, respectievelijk de hoofdlijnen van het beleid, het gemeentelijk beleid verder uitgewerkt, het maatregelenprogramma en het meerjarenprogramma bodemsanering.

5\.7\.2 Analyse plangebied

Op basis van reeds uitgevoerde bodemonderzoeken op onverdachte terreinen is de Tilburgse bodemkwaliteitskaart vastgesteld. In de Tilburgse bodemkwaliteitskaart worden bodemkwaliteitszones onderscheiden. Per bodemkwaliteitszone is de gemiddelde bodemkwaliteit vastgesteld.

![[image]](i_NL.IMRO.0855.BSP2016028-e001_402004.png "i_NL.IMRO.0855.BSP2016028-e001_402004.png")![[image]](i_NL.IMRO.0855.BSP2016028-e001_402005.png "i_NL.IMRO.0855.BSP2016028-e001_402005.png")

Figuur 5 \- bodemkwaliteitszone

Het bestemmingsplangebied is gelegen in de bodemkwaliteitszone wonen, zoals te zien is in figuur 5\. De functie geeft een maat aan. Afgegraven grond met klasse wonen kan alleen toegepast worden binnen andere percelen met de klasse wonen. Het geeft tevens een indicatie van de globale kwaliteit. Grond met klasse wonen wordt over het algemeen beschouwd als licht verontreinigde grond, terwijl er bijvoorbeeld bij de klasse 'industrie' matige verhoogde en hogere concentraties kunnen worden gemeten.

Er zijn bij de gemeente Tilburg geen actuele bodemonderzoeken beschikbaar die betrekking hebben op het plangebied.

*Dempingen*

Uit historisch onderzoek is gebleken dat er op locatie geen dempingen hebben gelegen.

*Ondergrondse tank*

Uit historisch onderzoek is gebleken dat er op de locatie geen ondergrondse tank aanwezig is geweest.

5\.7\.3 Conclusie

Omdat van de locatie zelf geen recente bodemonderzoeken bekend zijn, dient voor het verkrijgen van een bouwvergunning een bodemonderzoek te worden uitgevoerd.

5\.8 Natuur en ecologie

5\.8\.1 Wettelijke kaders

De bescherming van de natuur is in Nederland wettelijk vastgelegd in de Wet Natuurbescherming. De Wet Natuurbescherming bestaat uit een hoofdstuk "Natura 2000\-gebieden" (ter vervanging van de Natuurbeschermingswet), een hoofdstuk "soorten" (ter vervanging van de Flora\- en faunawet) en een hoofdstuk "houtopstanden" (ter vervanging van de Boswet). De Wet Natuurbescherming voorziet ten opzichte van de oude wetten in een meer directe doorvertaling en interpretatie van de Europese Vogel\- en Habitatrichtlijn en andere internationale verdragen en overeenkomsten. Daarnaast is onder de nieuwe wet het bevoegd gezag van het rijk naar de provincies verschoven.

Het hoofdstuk Natura 2000\-gebieden heeft betrekking op de Natura\-2000\-gebieden die Nederland heeft aangewezen ter bescherming van natuurwaarden uit de Vogelrichtlijn en Habitatrichtlijn. Als er door projecten, plannen en activiteiten mogelijkerwijs significante effecten optreden op de natuurwaarden in deze gebieden, dienen deze vooraf in kaart gebracht en beoordeeld te worden. Projecten, plannen en activiteiten die mogelijk een negatief effect hebben op de aangewezen natuurwaarden van een Natura 2000\-gebied zijn vergunningsplichtig. Als significante effecten aan de orde zijn, wordt slechts onder zeer strikte voorwaarden een vergunning verleend.

Het hoofdstuk Soorten heeft betrekking op alle in Nederland in het wild voorkomende zoogdieren, vogels, reptielen en amfibieÃ«n en op een aantal vissen, ongewervelde diersoorten en vaatplanten. Voor alle plant\- en diersoorten geldt een zorgplicht. Deze zorgplicht houdt in dat de initiatiefnemer dat wat redelijkerwijs mogelijk is doet of nalaat om schade aan soorten te voorkomen of zoveel mogelijk te beperken. Voor de wettelijk beschermde soorten gelden bovenop de zorgplicht verbodsbepalingen voor schadelijke ingrepen. Voor het beoordelen van ruimtelijke ingrepen zijn de soorten in te delen in de volgende categorieÃ«n:

* Vogels met een jaarrond beschermde nestplaats. Deze soorten zijn benoemd in het document "Aangepaste lijst jaarrond beschermde vogelnesten ontheffing Flora\- en faunawet ruimtelijke ingreep" (Dienst Regelingen, 2009\). Hierin worden 4 categorieÃ«n vogels genoemd waarvan de nesten jaarrond beschermd zijn, en een categorie 5 waarvan de nesten onder bepaalde voorwaarden jaarrond beschermd zijn.

* Overige inheemse broedvogels

* Soorten vermeld in bijlage IV van de Habitatrichtlijn

* Nationaal beschermde soorten zonder algemene vrijstelling. De algemene vrijstellingen zijn door iedere provincie in verordeningen vastgelegd. In Noord\-Brabant zijn de vrijgestelde soorten benoemd in de Verordening natuurbescherming Noord\-Brabant.

* Nationaal beschermde soorten met algemene vrijstelling.

Voor vogelsoorten met jaarrond beschermde nestplaats en soorten van bijlage IV van de Habitatrichtlijn geldt het strengste beschermingsregime. Het is verboden dieren van deze soorten te doden, te vangen, opzettelijk te verstoren en tevens om rust\- en voortplantingsplaatsen te beschadigen of vernielen. Voor planten geldt een verbod op plukken, ontwortelen en vernielen. Ontheffing van deze verboden is slechts mogelijk voor een beperkt aantal in de wet genoemde belangen, en mits er geen andere bevredigende oplossing bestaat en de gunstige staat van instandhouding gewaarborgd blijft. Om de gunstige staat van instandhouding te waarborgen is het bovendien in de meeste gevallen nodig om mitigerende en/of compenserende maatregelen te nemen. Voor vogels zonder jaarrond beschermde nestplaatsen gelden deze voorwaarden ook. Voor deze soorten kan overtreding van de verbodsbepalingen echter worden voorkomen door werkzaamheden uit te voeren buiten de broed\- en nestperiode.

Voor nationaal beschermde diersoorten is het verboden om deze opzettelijk te doden of te vangen en om rust\- en voortplantingsplaatsen te beschadigen of vernielen. Voor nationaal beschermde plantensoorten is het verboden om deze opzettelijk te plukken, ontwortelen of vernielen. De provincie kan ontheffing van de verboden verlenen voor ruimtelijke ontwikkelingen, mits er geen andere bevredigende oplossing bestaat en de gunstige staat van instandhouding gewaarborgd blijft. Er geldt een vrijstelling van de verbodsbepalingen indien wordt gewerkt conform een goedgekeurde gedragscode.

Naast dit wettelijk kader vindt beleidsmatige bescherming van natuurwaarden plaats in het Nationaal Natuurnetwerk (voorheen bekend als ecologische hoofdstructuur \- EHS), die is geÃ¯ntroduceerd in het âNatuurbeleidsplanâ (1990\) van het Rijk en op provinciaal niveau is vastgelegd. De provinciale groenstructuur bestaande uit het Natuurnetwerk Brabant (NNB) en Groenblauwe Mantel is ruimtelijk vastgelegd in de Verordening ruimte 2014\. Het Natuurnetwerk Brabant is een robuust netwerk van natuurgebieden en tussenliggende verbindingszones. Dit netwerk bestaat uit bestaande natuurgebieden, nieuw aan te leggen natuur en verbindingszones tussen de gebieden. Het beleid binnen het Natuurnetwerk Brabant is gericht op behoud en ontwikkeling van natuur\- en landschapswaarden via een "nee\-tenzijbenadering". De feitelijke beleidsmatige gebiedsbescherming vindt plaats via de uitwerking van het provinciaal beleid in de gemeentelijke bestemmingsplannen. De groenblauwe mantel vormt het gebied tussen het kerngebied groenblauw en het agrarisch gebied, alsook het stedelijk gebied. De groenblauwe mantel bestaat overwegend uit multifunctioneel landelijk gebied met grondgebonden landbouw. Het beleid binnen de groenblauwe mantel is gericht op het behoud en vooral de ontwikkeling van natuur, watersysteem en landschap. De groenblauwe mantel geeft ook ruimte voor de ontwikkeling van gebruiksfuncties, zoals landbouw en recreatie, mits deze bijdragen aan de kwaliteiten van natuur, water en landschap: de âja\-mitsbenaderingâ. De groenblauwe mantel biedt echter geen ruimte voor stedelijke ontwikkeling of de ontwikkeling van nieuwe (kapitaal)intensieve vormen van recreatie en landbouw.

5\.8\.2 Analyse plangebied

*Natura 2000\-gebieden*

Het plangebied ligt op ruime afstand van wettelijk beschermde natuurgebieden. Het dichtstbijzijnde Natura 2000\-gebied betreft Loonse en Drunense Duinen \& Leemkuilen op 2,5 km van het plangebied. Gezien deze afstand en de zeer beperkte externe invloed van de geplande ontwikkeling kunnen negatieve effecten op dit Natura 2000\-gebied op voorhand redelijkerwijs worden uitgesloten.

*Natuurbescherming in Verordening Ruimte 2014*

Het plangebied ligt buiten het Natuurnetwerk Brabant (voorheen Ecologische Hoofdstructuur) en de Groenblauwe Mantel, zoals begrensd op de kaarten van de Verordening Ruimte. De dichtstbijzijnde gebieden die tot het Natuurnetwerk Brabant behoren, liggen op ca. 750 meter ten westen van het plangebied. Externe effecten op het Natuurnetwerk Brabant, zoals benoemd in artikel 5\.1 lid 6 van de Verordening Ruimte, zijn gezien deze afstand en de zeer beperkte externe invloed van de geplande ontwikkeling redelijkerwijs uit te sluiten.

*Soortenbescherming*

Het gebied maakt onderdeel uit van het onderzoeksgebied dat in 2014 is onderzocht op flora en fauna voor bestemmingsplan "Koningsoord 2015". Daarbij zijn diverse strenger beschermde soorten aangetroffen (HR\-soorten, nationaal beschermde soorten en vogels met jaarrond beschermde nesten). Het gaat om de tongvaren, das, eekhoorn, gewone grootoorvleermuis, gewone dwergvleermuis, laatvlieger, havik, sperwer en kerkuil. Vanuit dit bestemmingsplan is voor de soorten die vanuit dit plan aangetast worden ontheffing verkregen en zijn mitigerende en compenserende maatregelen genomen. Een aantal soorten komen inmiddels niet meer in het plangebied voor, zoals de das.

Van de genoemde soorten kunnen gewone dwergvleermuis en laatvlieger het plangebied gebruiken als onderdeel van hun foerageergebied. Voor de andere soorten zijn in het plangebied geen geschikte biotopen, verblijfplaatsen of groeiplaatsen aanwezig. Voor de genoemde vleermuizen zal het plangebied slechts een zeer beperkt onderdeel uitmaken van hun foerageergebied. Wezenlijk negatieve effecten op vleermuizen zijn op voorhand uit te sluiten.

Tevens zijn in het gebied begroeiingen aanwezig waar vogels in kunnen nestelen, in de vorm van een haag. Het gaat daarbij om vogelsoorten waarvan de nesten uitsluitend gedurende de broed\- en nestperiode beschermd zijn. Vaste, jaarrond beschermde nesten zoals roofvogel\- en roekennesten zijn niet aanwezig. Negatieve effecten op broedende vogels dienen te worden voorkomen door begroeiingen waarin vogels kunnen nestelen te verwijderen buiten het broedseizoen. De periode van 15 maart tot 15 juli wordt over het algemeen beschouwd als broedseizoen. De Wet Natuurbescherming kent echter geen standaardperiode voor het broedseizoen, het gaat erom of er een broedgeval is. De genoemde periode kan daarom slechts als vuistregel worden gehanteerd.

Voor overige soortgroepen geldt dat het plangebied uitsluitend geschikt is als vaste rust\- en verblijfplaats van soorten waarvoor een algemene vrijstelling geldt van de wettelijke verbodsbepalingen bij ruimtelijke ingrepen. Tenslotte is voor alle soorten de wettelijke zorgplicht voor flora en fauna van kracht. In het kader van de zorgplicht zijn echter geen specifieke voorzorgsmaatregelen verbonden aan dit plan.

5\.8\.3 Conclusie

Vanuit de wettelijke gebiedsbescherming zijn geen beperkingen of voorwaarden aan het plan verbonden. Ook vanuit de natuurbeschermingsregels uit de Verordening Ruimte (Natuurnetwerk Brabant en Groenblauwe Mantel) zijn geen beperkingen of voorwaarden aan het plan verbonden.

Het bestemmingsplan kan in overeenstemming met de Wet Natuurbescherming worden uitgevoerd, mits begroeiingen waarin vogels kunnen nestelen worden verwijderd buiten het broedseizoen.

Hoofdstuk 6 Wateraspecten

6\.1 Bestaand watersysteem

Het plangebied Raadhuisstraat 10 (Berkel Enschot) is gelegen in het stroomgebied van de Voorste Stroom en behoort zowel kwalitatief als kwantitatief tot het beheergebied van Waterschap de Dommel. Het plangebied heeft een bruto oppervlak van 437mÂ². Het huidige gebruik is weiland.

Het Tilburgs stedelijke watersysteem is omschreven in het Verbreed gemeentelijk rioleringsplan 2016\-2019\. De gebiedskenmerken van het plangebied in de bestaande situatie zijn weergegeven in tabel 1\.

*Oppervlaktewater*

Er is in de directe nabijheid geen oppervlaktewater aanwezig.

*Grondwater*

Het maaiveld ligt op ongeveer NAP \+12,25m. De gemiddeld hoogste grondwaterstand (GHG) ligt op ongeveer NAP \+11,25m. De ontwatering bedraagt ongeveer 1m. Op basis van de bodemkaarten van de gemeente is bepaald dat de bodemopbouw bestaat uit zwakzandige leemlenzen dikker dan 1m.

| Kenmerk | In plangebied |

| --- | --- |

| Stroomgebied | Voorste Stroom |

| Waterbeheerders | Stedelijk watersysteem: gemeente Tilburg Zuivering afvalwater: waterschap De Dommel Oppervlaktewater: waterschap De Dommel |

| Bruto oppervlakte | 437mÂ² |

| Terreinhoogte | NAP \+12,25m |

| Gemiddeld hoogste grondwaterstand (GHG) | NAP \+11,25m |

| Ontwateringdiepte | 1,0m |

| Bodem | Zwakzandige leemlenzen dikker dan 1m |

| Riolering | gemengd stelsel |

| Afkoppelgebied | Niet van toepassing |

| Oppervlaktewater | Niet van toepassing |

| Keur beschermde gebieden | Niet van toepassing |

*Tabel 1 \- Gebiedskenmerken*

*Afvalwater*

In de Raadhuisstraat ligt een gemengd rioolstelsel. In de huidige situatie wordt geen afvalwater geloosd. Het afvalwater en het regenwater worden gecombineerd ingezameld (gemengd rioolstelsel) en getransporteerd tot de zuiveringsinstallatie Tilburg. Bij hevige neerslag treden de riooloverstorten in werking; het met regenwater verdund afvalwater wordt geloosd op het oppervlaktewater.

De referentiesituatie wat de afvoerende oppervlakten betreft is de bestaande situatie. In tabel 2 zijn de bestaande afvoeroppervlakten weergegeven.

| Oppervlakten \* | Niet\-afvoerende oppervlakte (mÂ²) | Afvoerende oppervlakte (mÂ²) | Totaal  (mÂ²) |

| --- | --- | --- | --- |

| Dak | 0 | 0 | 0 |

| Verharding particulier | 0 | 0 | 0 |

| Openbare ruimte | 0 | 0 | 0 |

| Open water(berging) | 0 | 0 | 0 |

| Onverhard/onbebouwd | 437 | 0 | 437 |

| Totaal (mÂ²) | 437 | 0 | 437 |

*Tabel 2 \- Afvoerende oppervlakten in de bestaande referentiesituatie*

*(bron: tekeningnr. 16020ON d.d. 7\-3\-2016 plattegronden, gevels, drsn.)*

6\.2 Beleidskader

Het waterschap De Dommel heeft het Waterbeheerplan 'Waardevol Water' 2016 \- 2021 vastgesteld. Tevens is het Provinciale Milieu en Waterplan 2016 \- 2021 door de provincie Noord Brabant vastgesteld. Beide plannen lopen parallel met de 2e termijn van de Kaderrichtlijn Water. Het Waterbeheerplan is opgesteld vanuit de insteek van het waterschap : samen met gebruikers en (maatschappelijke) organisaties meer waarde geven aan water. Dit doet het waterschap vanuit vier uitgangspunten:

* beekdalbenadering;

* gebruiker centraal;

* samen sterker;

* gezonde toekomst.

Naast dit beheerplan beschikt het waterschap over verschillende beleidsregels en van de Keur waterschap De Dommel (datum intrede 1 maart 2015\), die van belang is voor eventuele ontwikkelingen.

Het waterbeleid van de gemeente Tilburg in het vGRP 2016\-2020, vastgesteld november 2016\. Bij de totstandkoming van dit beleid zijn de waterbeheerders nauw betrokken. De Omgevingsvisie 2040 is in september 2015 vastgesteld. Daarin zijn alle uitgangspunten en opgaves voor de komende decennia vastgelegd. Daarin wordt de vastgestelde visie verder afgewikkeld. In het vGRP is verder invulling aan het lange termijn beleid dat gestart is met het Waterplan (1997\), het Waterstructuurplan (2002\), Structuurvisie Water en Riolering 2010\-2015 en voorgaande Gemeentelijk Rioleringsplannen.

6\.3 Duurzaam watersysteem

De ontwikkeling betreft de bouw van een grondgebonden woning op grond die gebruikt werd als weiland. De eigenaar van de grond bepaalt de hoogten van het terrein/vloerpeilen binnen de perceelgrenzen. Deze terreinhoogten moeten afgewogen en gekozen worden aan de hand van de volgende factoren:

* Voldoende ontwateringdiepte;

* De water\- en vochtigheid van alle ondergrondse bouwdelen moet te allen tijde voldoende zijn voor de nieuwe functie van de ruimte;

* De vuil\- en regenwaterafvoer moet mogelijk zijn via de aangeboden lozingspunten;

* Aansluiten op de bestaande aangrenzende percelen en op de (toekomstige) terreinhoogte van de openbare ruimte ter plaatse van de grens (T\-hoogte);

* Geen afvloeiend regenwater afwentelen buiten de (toekomstige) percelen;

* Afdoende bescherming tegen overstroming bij extreme neerslag.

De gemeente bepaalt de hoogte van de (toekomstige) openbare ruimte. Daarbij zijn verschillende factoren van belang, waaronder de ontwateringdiepte. In de bestaande situatie is de ontwateringdiepte voldoende voor de nieuwe functies. Hierom worden geen preventieve maatregelen vastgesteld om grondwater\- of vochtoverlast te voorkomen. Om de aansluiting op nabije terreinhoogten optimaal te houden wordt de bestaande terreinhoogte ter plaatse van de perceelgrens (T\-hoogte) gehandhaafd.

Door de bodemsamenstelling kan het regenwater lokaal stagneren in zijn neerwaartse weg naar het grondwater. In dat geval blijft het regenwater 'hangen' in de bodem. Er kunnen zogenaamde schijngrondwaterspiegels ontstaan. Dat water kan zorgen voor overlast. Om dat te voorkomen is het mogelijk ondiepe drainage aan te leggen binnen het plangebied. Deze drainage mag geen water afvoeren onder de gemiddelde hoogste grondwaterstand (GHG), namelijk ca. NAP \+11,15m. De afvoer van het gedraineerde water wordt aangesloten op de regenwaterafvoer.

6\.4 Plangebied

Het plangebied is bij de referentiesituatie niet verhard en wordt afgewaterd door middel van de bestaande gemengde riolering. De afvoerende oppervlakten zijn gebaseerd op de toekomstige bestemming. In tabel 3 zijn deze oppervlakten weergegeven. De afvoerende oppervlakte neemt toe ten opzichte van de bestaande/referentie situatie met maximaal 437mÂ².

| Oppervlakten | Niet\-afvoerende oppervlakte (mÂ²) | Afvoerende oppervlakte (mÂ²) | Totaal  (mÂ²) |

| --- | --- | --- | --- |

| Dak | 0 | 211 | 211 |

| Verharding particulier | 0 | 226 | 226 |

| Openbare ruimte | 0 | 0 | 0 |

| Open water(berging) | 0 | 0 | 0 |

| Totaal (mÂ²) | 0 | 437 | 437 |

Tabel 3\. Afvoerende oppervlakten in de plansituatie

Het toepassen van uitloggende bouwmaterialen is uitgesloten om verontreiniging van bodem\- en oppervlaktewater te voorkomen, als het regenwater valt op de afvoerende oppervlakten van daken en verharding en verder afstroomt.

Tilburg streeft naar een betere leefomgeving. Daarbij speelt de trits vasthouden\-bergen\-afvoeren een centrale rol. In eerste instantie gaat het om het gebiedseigen water zoveel mogelijk vast te houden (trits vasthouden\-bergen\-afvoeren) in zijn weg tussen de afvoerende oppervlakken en de infra voor inzamelen (bergen) zoals de riolering, de blauwe aders, wadi's, enz. Het plangebied biedt mogelijkheden om het regenwater wat op het plangebied valt binnen het plangebied te bergen. Mogelijkheden hiervoor zijn:

* Water opvangen in de tuin, poelen, regentonnen e.d

* Minder afvoerende oppervlakken inrichten

* Hergebruik van regenwater voor bijvoorbeeld toiletspoeling of wassen van voertuigen;

* Groene daken;

* Waterdoorlatende verharding;

Alle beetjes helpen; andere/innoverende ideeÃ«n zijn mogelijk.

De impact van deze ontwikkeling op het watersysteem is te klein (kleiner dan 2\.000Â mÂ²) om aan het bergen op eigen terrein eisen te stellen. Daarom wordt er geen bijzondere compensatiemaatregelen/(bergings)eisen vastgesteld voor deze ontwikkeling. De vuil\- en regenwaterafvoer kan direct aansluiten op het bestaande watersysteem, het gemengd rioolstelsel. Als de vuil\- en waterafvoer van het plangebied in een later stadium ontvlecht wordt, moet bij nieuwbouw het vuil\- en regenwater ook inpandig gescheiden worden. Tot dat moment worden beide afvoerstromen bij de perceelgrens gecombineerd en via de gemengde riolering verder verwerkt.

Bij extreme neerslag is het bestaande watersysteem ontoereikend: als de afvoer\- en bergingscapaciteit volledig benut zijn, stijgen de waterniveaus tot het maaiveld. De laag gelegen delen worden als eerst overstroomd. In eerste instantie wordt het regenwater in de openbare ruimte opgevangen (berging op straat). Hiervoor is het van belang dat de (toekomstige) openbare ruimte lager ligt dan de aangrenzende percelen. Afhankelijk van diverse factoren, zoals de locatie ten opzichte van het afvoersysteem, het maaiveldverloop, enzovoort kan deze overstroming hinder en zelfs schade veroorzaken. Uit de verkenning met een simulatie met extreme neerslag kan men concluderen dat het plangebied bij extreme neerslag het risico op wateroverlast beperkt is. Daarom adviseert de gemeente de initiatiefnemer om de vloerpeilen bij bebouwing minimaal 15cm hoger dan de openbare ruimte ter plaatse van de perceelgrens (T\-hoogte) te kiezen.

6\.5 Watertoets

De impact van dit plangebied op het watersysteem is beperkt. De aanpak volgt het maatwerk dat de gemeente heeft vastgesteld in het verbreed gemeentelijke rioleringsplan 2016\-2019\. Het bij het proces van de watertoets bijhorende wateroverleg wordt daarom maximaal verkort gevolgd. De opzet van het watersysteem is omschreven in deze waterparagraaf en direct verwerkt in het ontwerpbestemmingsplan. Het waterschap heeft dan ook geen voorlopig wateradvies verstrekt. Het advies van het waterschap in het kader van de watertoets, wordt dan ook (direct) verstrekt bij de terinzagelegging.

Hoofdstuk 7 Opzet planregels

7\.1 Inleiding

De indeling en inhoud van de regels bij dit bestemmingsplan zijn gebaseerd op de Tilburgse bestemmingsplansystematiek, die primair ten behoeve van het actualiseren van bestemmingsplannen (een autonoom proces waarbij uit de aard der zaak de nadruk ligt op beheer) door de afdeling Ruimte van de gemeente Tilburg is opgesteld. De plansystematiek is vastgesteld door het gemeentebestuur en wordt doorlopend aan veranderende regelgeving en beleidsinzichten aangepast. De plansystematiek is gebaseerd op en sluit aan bij SVBP2012 (Standaard Vergelijkbare Bestemmingsplannen) en IMRO2012 (Informatie Model Ruimtelijke Ordening). De systematiek is te vinden op www.tilburg.nl/ruimtelijkeplannen.

7\.2 Hoofdstuk 1 van de regels: Inleidende regels

Hoofdstuk 1 bevat de 'Inleidende regels'. Dit hoofdstuk omvat twee artikelen: een artikel met een aantal noodzakelijke begripsomschrijvingen en een artikel inzake de wijze van meten.

7\.3 Hoofdstuk 2 van de regels: Bestemmingsregels

Hoofdstuk 2 bevat de 'Bestemmingsregels'. In dit hoofdstuk komen de verschillende bestemmingen met bijbehorende bouwregels en gebruiksregels aan bod. Soms is daarnaast sprake van een omgevingsvergunningplicht voor het uitvoeren van werken, geen bouwwerken zijnde, en werkzaamheden, wijzigingsbevoegdheden e.d.

Bestemmingen

In dit bestemmingsplan is de bestemming Wonen opgenomen.

Bouwregels

De bouwregels bevatten een uitgebreide regeling ten aanzien van het oprichten van gebouwen en overige bouwwerken in het plangebied (bouwvlak, erf, bouwhoogte, regeling bijgebouwen etc.). Er wordt hierbij een onderscheid gemaakt in bouwregels voor (hoofd)gebouwen, aan\- en uitbouwen en bijgebouwen, bouwwerken, geen gebouwen zijnde en bouwwerken van algemeen nut.

Omgevingsvergunning voor het binnenplans afwijken van de bouwregels

Vaak geeft het plan het college de bevoegdheid om afwijking van de bouwregels toe te staan.

Gebruiksregels

Bij de meeste bestemmingen worden regels omtrent het gebruik van gronden en bouwwerken gegeven, al dan niet aangevuld met een aantal afwijkingsmogelijkheden, wisselend per bestemming.

Omgevingsvergunningplicht voor het uitvoeren van werken, geen bouwwerken zijnde, en werkzaamheden

Soms is een bestemmingsartikel is aangevuld met een vergunningplicht t.a.v. bepaalde werken, geen bouwwerken zijnde (denk bijvoorbeeld aan graafwerkzaamheden).

7\.4 Hoofdstuk 3 van de regels: Algemene regels

Hoofdstuk 3 bevat de 'Algemene regels' ten aanzien van de volgende aspecten:

Anti\-dubbeltelregel

Artikel 4 bevat een algemene anti\-dubbeltelregel ter voorkoming van onbedoeld gebruik van de regels.

Algemene bouwregels

Artikel 5 bevat een aantal bouwregels die algemeen toepasbaar zijn. Het gaat hierbij om de regeling met betrekking tot ondergrondse bebouwing, de situering van de hoofdtoegang voor woningen, een regeling voor onbebouwde terreinen bij woningen en bij overige gebouwen, een regeling over de ruimte tussen gebouwen en een regeling voor het bouwen nabij op de verbeelding aangeduide bomen.

Algemene gebruiksregels

In artikel 6 staat een algemene gebruiksregel, inhoudende dat het gebruik van gronden en opstallen in overeenstemming met een functie\-aanduiding aangemerkt wordt als gebruik overeenkomstig de bestemming.

Algemene aanduidingsregels

In artikel 7 zijn de algemene aanduidingsregels opgenomen. Op de verbeelding voorkomende gebiedsaanduidingen zijn hier geregeld.

Algemene afwijkingsregels

Algemene afwijkingsbevoegdheden met betrekking tot geringe afwijkingen van de regels van het plan staan in artikel 8.

Algemene wijzigingsregels

Een algemene wijzigingsbevoegdheid staat in artikel 9.

Overige regels

Burgemeester en wethouders zijn middels artikel 11 bevoegd om een aantal algemene nadere eisen te stellen. Algemene regels over het toelaten van werken en werkzaamheden waarvoor een omgevingsvergunning vereist is, staan eveneens in dit artikel.

7\.5 Hoofdstuk 4 van de regels: Overgangs\- en slotregels

Het vierde en laatste hoofdstuk heet 'Overgangs\- en slotregels'. Hier is het overgangsrecht te vinden met betrekking tot het bouwen van bouwwerken en het gebruik van gronden en opstallen. In de slotbepaling wordt de exacte naam van het bestemmingsplan gegeven.

Hoofdstuk 8 Uitvoerbaarheid

Artikel 3\.1\.6 van het Bro verplicht de bestemmingsplanwetgever een vast te stellen bestemmingsplan te doen

vergezellen door een toelichting, waarin (o.a.) zijn neergelegd de inzichten over de uitvoerbaarheid van het

Het voorliggende bestemmingsplan bevat een bouwplan als bedoeld in artikel 6\.2\.1 Bro, omdat het de

bouw van een woning mogelijk maakt. De grondexploitatiewet (afdeling 6\.2 van de Wro) is daarom van toepassing. Met de initiatiefnemer is een exploitatieovereenkomst gesloten ter zake van de 'reserve bovenwijkse voorzieningen'. Aangezien het kostenverhaal anderszins verzekerd is, is het niet noodzakelijk om een tijdvak of fasering te bepalen en eisen en regels te stellen als bedoeld in artikel 6\.13 tweede lid Wro. Er is dan ook geen exploitatieplan opgesteld als bedoeld in artikel 6\.12 Wro.

Eventueel uit te keren tegemoetkomingen in planschade zullen ten laste komen van de initiatiefnemer, die met

de gemeente eveneens een overeenkomst inzake het verhaal van planschade heeft gesloten.

De enige gemeentelijke kosten die gemaakt worden, zijn de plan\- en apparaatskosten ten behoeve van het opstellen van dit bestemmingsplan. Hiervoor zijn bij initiatiefnemer leges in rekening gebracht en deze zijn inmiddels betaald. Gelet op het vorenstaande is het plan economisch uitvoerbaar.

Hoofdstuk 9 Burgerparticipatie en overleg

9\.1 Kennisgeving ex artikel 1\.3\.1 Bro

Artikel 1\.3\.1 van het Bro verplicht bestuursorganen, die een structuurvisie of een bestemmingsplan voorbereiden, waarbij sprake is van een ruimtelijke ontwikkeling en waarbij geen milieu\-effectrapport wordt opgesteld, kennis te geven van het voornemen te komen tot vaststelling van die structuurvisie of dat bestemmingsplan. In casu is het voornemen te komen tot vaststelling van het voorliggende bestemmingsplan "Raadhuisstraat naast 10" op 20 januari 2017 gepubliceerd in het Gemeenteblad.

9\.2 Burgerparticipatie

Op 11 november 2016 is door de initiatiefnemer ter uitvoering van het bepaalde in de door de raad vastgestelde Handreiking Burgerparticipatie een brief verstuurd aan 7 omwonenden van het plangebied in een straal van 75 meter. In de brief is het plan kort toegelicht en er zijn een eerste 3D impressie en een situatietekening toegevoegd. De geadresseerden hebben twee weken de tijd gekregen om te reageren op het plan. Er zijn geen reacties ontvangen.

9\.3 Zienswijzen

Het ontwerpbestemmingsplan "Raadhuisstraat naast 10" heeft ter inzage gelegen van maandag 20 februari tot en met maandag 3 april 2017\. Tijdens deze periode zijn er geen zienswijzen ingekomen.