xml version\="1\.0" encoding\="UTF\-8"?

Bloemenweide Noord, fase 2: Toelichting

direct naar inhoud van Toelichting

Bloemenweide Noord, fase 2

==========================

Toelichting

-----------

| Plan: | Bloemenweide Noord, fase 2 |

| --- | --- |

| Status: | vastgesteld |

| Plantype: | bestemmingsplan |

| IMRO\-idn: | NL.IMRO.0638\.BP00017\-VAS1 |

* Toelichting

* Regels

* Vaststellingsbesluit

* Begin

* Vorige

* Volgende

* Omhoog

Toelichting

-----------

* Hoofdstuk 1 INLEIDING

+ 1\.1 AANLEIDING

+ 1\.2 LIGGING EN BEGRENZING PLANGEBIED

+ 1\.3 VIGEREND BESTEMMINGSPLAN

+ 1\.4 LEESWIJZER

* Hoofdstuk 2 GEBIEDS\- EN PLANBESCHRIJVING

+ 2\.1 BESCHRIJVING PLANGEBIED

+ 2\.2 PLANBESCHRIJVING

* Hoofdstuk 3 BELEIDSKADER

+ 3\.1 RIJKSBELEID

+ 3\.2 PROVINCIAAL BELEID

+ 3\.3 REGIONAAL BELEID

+ 3\.4 GEMEENTELIJK BELEID

* Hoofdstuk 4 OMGEVINGSASPECTEN

+ 4\.1 BODEM

+ 4\.2 MILIEUZONERING

+ 4\.3 EXTERNE VEILIGHEID

+ 4\.4 LUCHTKWALITEIT

+ 4\.5 GELUID

+ 4\.6 ECOLOGIE

+ 4\.7 ARCHEOLOGIE EN CULTUURHISTORIE

+ 4\.8 WATER

+ 4\.9 VERKEER EN PARKEREN

+ 4\.10 BESLUIT MILIEUEFFECTRAPPORTAGE

* Hoofdstuk 5 JURIDISCHE PLANBESCHRIJVING

+ 5\.1 PLANSYSTEMATIEK

+ 5\.2 OPBOUW REGELS

+ 5\.3 TOELICHTING BIJ DE REGELS

* Hoofdstuk 6 UITVOERBAARHEID

+ 6\.1 ECONOMISCHE HAALBAARHEID

+ 6\.2 MAATSCHAPPELIJKE AANVAARDBAARHEID

* Bijlagen

+ Bijlage 1 Verkennend en aanvullend bodemonderzoek

+ Bijlage 2 Verkennend asbestbodemonderzoek

+ Bijlage 3 Akoestisch onderzoek

+ Bijlage 4 Quickscan natuurtoets

+ Bijlage 5 Vleermuisonderzoek

+ Bijlage 6 Ontheffing Wet natuurbescherming

+ Bijlage 7 Aerius berekening

+ Bijlage 8 Archeologisch onderzoek, bureauonderzoek

+ Bijlage 9 Archeologisch onderzoek, inventariserend veldonderzoek

+ Bijlage 10 Besluit hogere waarde

+ Bijlage 11 Nota zienswijzen

### Hoofdstuk 1 INLEIDING

#### 1\.1 AANLEIDING

Vanaf 2012 zijn er concrete plannen om te komen tot de herinrichting van Bloemenweide Noord. Deze herinrichting geschiedt in fasen. Voor de eerste fase, de bouw van een brede school en een woon\-zorgcomplex is reeds een bestemmingsplan vastgesteld. Het plan is in uitvoering.

Dit plan ziet op het mogelijk maken van fase 2\. Deze tweede fase omvat de bouw van verschillende typen woningen op de locaties van de basisscholen Corbulo en Klaverweide en een vestiging van Stichting Kinderopvang Zoeterwoude (SKZ) welke gesloopt zullen worden na ingebruikname van de nieuwe Brede School.

#### 1\.2 LIGGING EN BEGRENZING PLANGEBIED

Het plangebied is gelegen aan het Herderstasjespad in Zoeterwoude en wordt aan de Noordoostzijde begrensd door het Madeliefpad, aan de zuidwestzijde door het Balkenpad. De reeds bestaande woningen aan de Paardenbloemweg vormen de begrenzing aan de Zuidwestzijde van de locatie Klaverweide.

![afbeelding "i_NL.IMRO.0638.BP00017-VAS1_0001.jpg"](i_NL.IMRO.0638.BP00017-VAS1_0001.jpg)

*Ligging plangebied (google maps)*

#### 1\.3 VIGEREND BESTEMMINGSPLAN

Het plangebied ligt in het bestemmingsplan "Dorp\-West 2011". Het gebied heeft hierin de bestemmingen 'Maatschappelijk', 'Water', 'Groen' en 'Verkeer'. De beoogde herinrichting van het gebied is in strijd met het geldende bestemmingsplan.

![afbeelding "i_NL.IMRO.0638.BP00017-VAS1_0002.jpg"](i_NL.IMRO.0638.BP00017-VAS1_0002.jpg)

*Geldend bestemmingsplan met globale begrenzing plangebied*

#### 1\.4 LEESWIJZER

In het volgende hoofdstuk wordt het plangebied beschreven. In hoofdstuk 3 volgt een beschrijving van het van belang geachte rijks\-, provinciaal, regionaal en gemeentelijk beleid. Hoofdstuk 4 bevat een toets aan relevante wet\- en regelgeving op het gebied van o.a. bodem, geluid, ecologie en archeologie. In hoofdstuk 5 komt de juridische opzet van het bestemmingsplan aan bod. In het laatste hoofdstuk wordt ingegaan op de economische uitvoerbaarheid, maatschappelijke aanvaardbaarheid en het vooroverleg.

### Hoofdstuk 2 GEBIEDS\- EN PLANBESCHRIJVING

#### 2\.1 BESCHRIJVING PLANGEBIED

In het plangebied zijn twee basisscholen, Corbulo en Klaverweide, en een kinderopvang van Stichting Kinderopvang Zoeterwoude (SKZ) aanwezig. Deze komen, na in gebruik nemen van de Brede School Zoeterwoude\-Dorp op de locatie van het oude Emmaushof vrij en worden gesloopt. Ook zijn in en rond het gebied enkele waterlopen aanwezig. In het plangebied bevinden zich daarnaast enkele volwassen bomen.

![afbeelding "i_NL.IMRO.0638.BP00017-VAS1_0003.jpg"](i_NL.IMRO.0638.BP00017-VAS1_0003.jpg)

*Basisschool Corbulo (rechts) en SKZ (links)*

![afbeelding "i_NL.IMRO.0638.BP00017-VAS1_0004.jpg"](i_NL.IMRO.0638.BP00017-VAS1_0004.jpg)

*Basisschool Klaverweide*

#### 2\.2 PLANBESCHRIJVING

Het vrijkomende gebied krijgt een nieuwe invulling met woningbouw in verschillende typen. Voor het gebied is een programma voor ogen dat bestaat uit sociale huurwoningen op de locaties Corbulo en SKZ in het oostelijk deel en koopwoningen op de locatie Klaverweide in het westelijk deel. Het totaalplan omvat maximaal 10 koopwoningen en maximaal 36 sociale huurwoningen in een mix van woningtypen, waaronder eengezinswoningen en beneden\-bovenwoningen (bebo's).

Het bestemmingsplan is zodanig opgesteld dat de aantallen en typen woningen niet exact worden vastgelegd, om voldoende flexibiliteit te behouden om in te kunnen spelen op de concrete behoefte in de realisatiefase. Wel zijn bouwvlakken en \-hoogten vastgelegd, waardoor het uiteindelijke aantal woningen weinig tot niet zal afwijken van het beschreven programma.

Naast woningen omvat het plangebied groen met wandelpaden, bestaand en nieuw water, ontsluitingswegen en parkeervoorzieningen.

### Hoofdstuk 3 BELEIDSKADER

#### 3\.1 RIJKSBELEID

##### 3\.1\.1 STRUCTUURVISIE INFRASTRUCTUUR EN RUIMTE

De Structuurvisie Infrastructuur en Ruimte (SVIR) geeft een nieuw, integraal kader voor het ruimtelijk en mobiliteitsbeleid op rijksniveau en is zo de 'kapstok' voor bestaand en nieuw rijksbeleid met ruimtelijke consequenties. De SVIR is vastgesteld op 13 maart 2012 en verving verschillende bestaande nota's zoals:

* de Nota Ruimte;

* de Structuurvisie Randstad 2040;

* de Nota Mobiliteit.

In de SVIR staan plannen voor ruimte en mobiliteit. Zo beschrijft het kabinet in welke infrastructuurprojecten zij de komende jaren wil investeren. Provincies en gemeenten krijgen meer bewegingsvrijheid op het gebied van ruimtelijke ordening dan in het verleden. De sturing op verstedelijking, zoals afspraken over percentages voor binnenstedelijk bouwen, Rijksbufferzones en doelstellingen voor herstructurering, laat het Rijk los.

##### 3\.1\.2 BESLUIT ALGEMENE REGELS RUIMTELIJKE ORDENING

De hiervoor behandelde structuurvisie is een beleidsstuk zonder bindend karakter voor lagere overheden. Om naleving van deze, en andere structuurvisies, te kunnen afdwingen, is door het Rijk besloten tot de vaststelling van algemene regels. Deze zijn opgenomen in het "Besluit algemene regels ruimtelijke ordening" (Barro). Het Barro is op 30 december 2011 in werking getreden en op 28 maart 2017 voor het laatst gewijzigd.

In het Barro zijn geen specifieke regels opgenomen voor een inbreidingslocatie zoals met dit plan wordt gerealiseerd.

##### 3\.1\.3 LADDER DUURZAME VERSTEDELIJKING

De Ladder voor duurzame verstedelijking vereist dat nieuwe stedelijke ontwikkelingen worden gemotiveerd in het licht van zorgvuldig ruimtegebruik. De Ladder voor duurzame verstedelijking is op 1 oktober 2012 opgenomen in het Besluit ruimtelijke ordening (Bro) en per 1 juli 2017 herzien. Deze is opgenomen in artikel 3\.1\.6 lid 2 Bro en luidt:

"De toelichting bij een bestemmingsplan dat een nieuwe stedelijke ontwikkeling mogelijk maakt, bevat een beschrijving van de behoefte aan die ontwikkeling, en, indien het bestemmingsplan die ontwikkeling mogelijk maakt buiten het bestaand stedelijk gebied, een motivering waarom niet binnen het bestaand stedelijk gebied in die behoefte kan worden voorzien."

De eerste vraag die beantwoord moet worden is of sprake is van een 'nieuwe stedelijke ontwikkeling' in de zin van deze bepaling. Uit jurisprudentie volgt dat een bouwplan voor meer dan 10 woningen gezien wordt als nieuwe stedelijke ontwikkeling, waarmee dat ook voor het voorliggende plan geldt.

De volgende vraag is om te beschrijven dat behoefte is aan deze ontwikkeling. Hiervoor wordt verwezen naar paragraaf 3\.3\.1.

Nu het een ontwikkeling is binnen het bestaand stedelijk gebied is het laatste deel van de Ladder voor duurzame verstedelijking niet aan de orde.

Samenvattend is er sprake van een nieuwe stedelijke ontwikkeling in de vorm van woningbouw, passend binnen de actuele behoefte en binnen het bestaand stedelijk gebied. Hiermee voldoet het plan aan het uitgangspunt van zorgvuldig ruimtegebruik, zoals met artikel 3\.1\.6 lid 2 van het Bro is beoogd.

#### 3\.2 PROVINCIAAL BELEID

##### 3\.2\.1 VISIE RUIMTE EN MOBILITEIT

De Visie Ruimte en Mobiliteit (VRM) is op 9 juli 2014 door Provinciale Staten vastgesteld en op 1 augustus 2014 in werking getreden. De laatste actualisering is vastgesteld op 14 december 2016 en op 12 januari 2017 in werking getreden. De VRM geeft op hoofdlijnen sturing aan de ruimtelijke ordening en maatregelen op het gebied van verkeer en vervoer.

De provincie richt zich op een efficiÃ«nte benutting van de ruimte en de netwerken, met blijvende aandacht voor de kwaliteit. Hierbij zal de bestaande situatie gelden als vertrekpunt, vormt de maatschappelijke vraag de leidraad voor het handelen en stuurt de provincie op het bereiken van haar doelen. De VRM biedt geen vastomlijnd ruimtelijk eindbeeld, maar wel een perspectief voor de gewenste ontwikkeling van Zuid\-Holland als geheel.

Vier rode draden geven richting aan de gewenste ontwikkeling en het handelen van de provincie.

* 1\. Beter benutten en opwaarderen van wat er is;

* 2\. Vergroten van de agglomeratiekracht;

* 3\. Verbeteren van de ruimtelijke kwaliteit;

* 4\. Bevorderen van de transitie naar een water\- en energie\-efficiÃ«nte samenleving.

*Bebouwde ruimte*

Het plangebied is, net als de gehele bebouwde kom van Zoeterwoude, aangeduid als 'bebouwde ruimte'.

Voor de bebouwde ruimte streeft de provincie naar een compact, samenhangend en kwalitatief hoogwaardig bebouwd gebied. De provincie wil de bebouwde ruimte beter benutten en opwaarderen. Dit leidt tot een intensiever en compact ruimtegebruik.

De provincie wil op verschillende manieren bijdragen aan het beter benutten van de bebouwde ruimte. EÃ©n van die manieren is het opnemen van de 'ladder voor duurzame verstedelijking' in de Verordening ruimte. Volgens de ladder voor duurzame verstedelijking moet een nieuwe stedelijke ontwikkeling primair plaatsvinden binnen het 'bestaand stads\- en dorpsgebied' (BSD). Het BSD is gedefinieerd als: 'het bestaand stedenbouwkundig stelsel van bebouwing, met inbegrip van daartoe bouwrijp gemaakte terreinen, ten behoeve van wonen, dienstverlening, bedrijvigheid (uitgezonderd glastuinbouw), detailhandel of horeca, alsmede de daarbij behorende openbare of sociaal\-culturele voorzieningen, stedelijk groen en infrastructuur'.

Dit houdt niet in dat onbeperkt verdicht kan worden. Bij het bepalen of de woningbehoefte binnen de bebouwde ruimte opgevangen kan worden, is niet alleen de vraag of het fysiek mogelijk is om de woningbehoefte te accommoderen van belang. Ook moet er voldoende ruimtelijke kwaliteit behaald worden en voldoende groen binnen de bebouwde ruimte behouden blijven. Deze elementen zijn er vooral op gericht de leefkwaliteit van de inwoners te beschermen of zo nodig te versterken.

Met deze herontwikkeling binnen het bestaand stedelijk gebied wordt aangesloten bij de provinciale visie. Bij de planvorming is nadrukkelijk de onbebouwde ruimte betrokken, met aandacht voor water en groen, waardoor er een totaalplan ligt dat zich goed in de omgeving voegt en qua schaal passend is bij de bestaande bebouwing.

##### 3\.2\.2 VERORDENING RUIMTE

Om het provinciaal ruimtelijk beleid uit te voeren heeft de provincie de Verordening ruimte 2014 opgesteld, waarin de regels zijn opgenomen die de provincie stelt aan ruimtelijke ontwikkelingen. In deze paragraaf wordt ingegaan op de onderdelen uit de Verordening Ruimte die van toepassing zijn op de beoogde ontwikkeling.

Ladder voor duurzame verstedelijking (Artikel 2\.1\.1 Verordening ruimte)

Een zorgvuldige benutting van de beschikbare ruimte voor verschillende functies vraagt om een goede onderbouwing van nut en noodzaak van een nieuwe stedelijke ruimtevraag en een zorgvuldige ruimtelijke inpassing van de nieuwe ontwikkeling. Een plan dat een nieuwe stedelijke ontwikkeling mogelijk maakt moet daarom voldoen aan de volgende eisen:

* a. de stedelijke ontwikkeling voorziet in een actuele behoefte, die zo nodig regionaal is afgestemd;

* b. in die behoefte wordt binnen het bestaand stads\- en dorpsgebied voorzien door benutting van beschikbare gronden door herstructurering, transformatie of anderszins, of

* c. indien de stedelijke ontwikkeling niet binnen het bestaand stads\- en dorpsgebied van de betreffende regio kan plaatsvinden, wordt gebruik gemaakt van locaties die,

+ 1\. gebruikmakend van verschillende middelen van vervoer, passend ontsloten zijn of als zodanig worden ontwikkeld,

+ 2\. passen in de doelstellingen en richtpunten van de kwaliteitskaart van de Visie ruimte en mobiliteit, waarbij artikel 2\.2\.1 van toepassing is, en

+ 3\. zijn opgenomen in het Programma ruimte, voor zover het gaat om locaties groter dan 3 hectare.

Met de uitvoering van dit plan worden woningen toegevoegd aan de voorraad, waarmee in een actuele regionale behoefte wordt voorzien. Dit is nader toegelicht in paragraaf 3\.3\.1. Daarbij is het een herstructureringslocatie binnen het BSD. Het plan voldoet dan ook aan de Ladder voor duurzame verstedelijking.

Ruimtelijke kwaliteit (Artikel 2\.2\.1 lid 1 Verordening ruimte)

Een plan kan voorzien in een nieuwe ruimtelijke ontwikkeling, onder de volgende voorwaarden ten aanzien van ruimtelijke kwaliteit:

* a. de ruimtelijke ontwikkeling past binnen de aard en schaal van het gebied en voldoet aan de richtpunten van de kwaliteitskaart (inpassen);

* b. als de ruimtelijke ontwikkeling qua aard of schaal niet past binnen het gebied (aanpassen), wordt deze uitsluitend toegestaan mits de ruimtelijke kwaliteit per saldo ten minste gelijk blijft door:

+ 1\. zorgvuldige inbedding van de ontwikkeling in de omgeving, rekening houdend met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen zoals bedoeld in het derde lid;

* c. als de ruimtelijke ontwikkeling qua aard en schaal niet past binnen het gebied (transformeren), wordt deze uitsluitend toegestaan mits de ruimtelijke kwaliteit van de nieuwe ontwikkeling is gewaarborgd door:

+ 1\. een integraal ontwerp, waarin behalve aan de ruimtelijke kwaliteit van het gebied ook aandacht is besteed aan de overgang naar de omgeving en de fasering in ruimte en tijd, alsmede rekening is gehouden met de relevante richtpunten van de kwaliteitskaart, en

+ 2\. het zo nodig treffen van aanvullende ruimtelijke maatregelen.

Deze woningbouwontwikkeling vindt plaats in een bestaand woongebied, op een locatie die vrijkomt voor herontwikkeling na de sloop van twee schoolgebouwen. Het plan is in overeenstemming met de aard en de schaal van het gebied, waardoor sprake is van 'inpassen'. Hierdoor kan medewerking aan het plan worden verleend, mits voldaan wordt aan de richtpunten uit de ruimtelijke kwaliteitskaart. Omdat het plan wel duidelijk afwijkt van de oorspronkelijke invulling van het gebied is echter ook rekening gehouden met de criteria behorende bij 'aanpassen'. Het plangebied wordt zodanig ingericht dat de nieuwe woningen goed passen binnen de bestaande structuur. Deze structuur betreft niet alleen de bebouwing en ontsluiting, maar ook de aanwezige groenstructuur met waterlopen.

De kwaliteitskaart bevat de belangrijkste kenmerken (richtpunten) van een gebied. Een richtpunt beschrijft hoe de provincie de kwaliteit van een gebied bij nieuwe ontwikkelingen wil behouden of versterken. Bij aanpassingen in het landschap, zoals bij woningbouw, moet de initiatiefnemer hiermee rekening houden. De kaart bevat vier lagen:

* a. Laag van de ondergrond: veen. Richtpunt: ontwikkelingen in het veenlandschap dragen zorg voor behoud van het veen en zijn met name bij de diepe veenpakketten gericht op het beperken van de bodemdaling.

* b. Laag van de cultuur\- en natuurlandschappen: veen(weide)landschap. Relevante richtpunten: nieuwe bebouwing en bouwwerken worden geplaatst binnen de bestaande structuren/ linten en niet in de veenweidepolders.

* c. Laag van de stedelijke occupatie: steden en dorpen, stads\- en dorpsrand. Relevante richtpunten: ontwikkelingen dragen bij aan de karakteristieke kenmerken/identiteit van stad, kern of dorp, ontwikkelingen dragen bij aan versterking van de stedelijke groen\- en waterstructuur en aan het realiseren van een rand met passende overgangskwaliteit.

* d. Laag van de beleving: n.v.t. op de bebouwde kom.

De geplande ontwikkeling is besproken met de provincie en voldoet aan bovenstaande richtpunten.

#### 3\.3 REGIONAAL BELEID

##### 3\.3\.1 REGIONALE WOONAGENDA HOLLAND\-RIJNLAND

De regionale woonagenda Holland Rijnland (RWA) met de bijbehorende woningbouwplanlijsten geeft inzicht in de vraag/aanbod verhoudingen op de regionale woningmarkt en een onderbouwing voor de (sub)regionale afstemming van woningbouwplannen, passend bij de Ladder voor duurzame verstedelijking. De RWA is in 2017 geactualiseerd en op 14 maart 2018 vastgesteld door het Algemeen Bestuur van Holland Rijnland, maar nog niet aanvaard door de provincie.

Met de regionale woonagenda 2017 (RWA 2017\) ambieert de regio Holland Rijnland een actuele, kwalitatieve koers te schetsen voor een goed functionerende woningmarkt op regionaal, subregionaal en lokaal niveau. Er wordt daarmee aangesloten bij de opgave om 30\.000 huishoudens extra te huisvesten in de regio, verschillende woonvormen en woonmilieus.

Het Regionaal Afwegingskader Woningbouwbouwplannen (RAW) is het model waarmee regiogemeenten bepalen of een bestemmingsplan sub\- of bovenregionale afstemming behoeft en waarmee het plan wordt verantwoord bij de provincie. In het kader van de ladder toetsen gemeenten hun woningbouwplannen aan het RAW als voor het plan een wijziging of herziening van het bestemmingsplan nodig is. Het gaat om zowel plannen uit de (actuele) lijst van projecten als om reserveplannen en nieuwe initiatieven. De afgestemde plannen worden vervolgens bij de eerstvolgende jaarlijkse actualisatie in de RAW verwerkt.

Het resultaat is een dynamische lijst van woningbouwplannen met een realistische planning die jaarlijks wordt gemonitord en besproken. De afstemming vindt (sub)regionaal plaats binnen de afzonderlijke subregio's en het AO Wonen van Holland Rijnland. De terugkoppeling vindt plaats in het regionale portefeuillehoudersoverleg Ruimte.

Het plan voor Bloemenweide\-Noord, fase twee, staat in de planlijst 2017 in categorie 3\. Plannen in deze categorie hebben ten minste de status 'visie' of 'optie', maar zijn in meerdere opzichten onzeker. Omdat het een dynamische lijst is, kunnen plannen na afstemming verschuiven naar een andere categorie.

Het plan is in februari 2018 afgestemd in de subregio West en op 26 april 2018 afgestemd in het AO Wonen van Holland Rijnland. Het plan verschuift daarmee van categorie 3 naar categorie 2a. Dit zijn woningbouwplannen waarvoor nog geen bestemmingsplan is vastgesteld, maar waarvan de totale capaciteit past binnen de bandbreedte WBR en BP van de subregio West van Holland Rijnland.

*We bouwen niet meer dan 100% van de woningbehoefte*

De provincie heeft twijfels bij de juridische houdbaarheid van de realisatiestaffels die in de RWA 2017 zijn opgenomen, omdat theoretisch meer dan 100% van de woningbehoefte wordt toegekend.

De regio Holland Rijnland heeft met de provincie afgesproken dat de realisatiestaffels opgenomen blijven in de RWA 2017, onder de voorwaarde dat we ervoor zorgen dat we ten behoeve van een goede ruimtelijke ordening niet meer bouwen dan de behoefte, omdat de beschikbare plancapaciteit groter is dan volgens de kwantitatieve behoefte noodzakelijk. In het uitvoeringsprogramma is opgenomen dat de regio nieuwe afspraken maakt met de provincie over de jaarlijkse planlijst/woningbouwprogramma.

*Doorstroming*

Met dit gevarieerde programma wordt de doorstroming binnen de woningmarkt van Zoeterwoude en de regio bevorderd. De verschillende prijsklassen van de woningen, van sociale huur tot vrije sector koop, sluiten aan bij de verschillende levensfasen. Het sociale programma is met name bestemd voor starters en senioren en voor enkele gezinnen om de (regionale) doorstroming te bevorderen. Hiermee wordt onder andere tegemoet gekomen aan opgave 8 van de Regionale Woonagenda 2017 Holland Rijnland: "Door doorstroming onder (jonge) ouderen komt aanbod voor gezinnen beschikbaar".

De koopwoningen passen binnen het beleid van de provincie, waarbij de provincie vooral stuurt op balans tussen vraag en aanbod op de woningmarkt. Op de korte termijn blijkt voor de provincie Zuid\-Holland namelijk een forse behoefte aan eengezinswoningen vaak in de koopsector. In een (sterk) vergrijzende samenleving lijkt dat een contra\-intuÃ¯tieve uitkomst. De behoefte aan deze woningen komt voort uit de tendens dat ouderen steeds vaker lang in hun eigen woning blijven wonen. Om aan de directe vraag van woningzoekenden te voldoen geeft de behoefte daarom aan dat het nodig is woningen toe te voegen die er al zijn.

*Woonmilieu*

Gewenste woonmilieu in de subregio West 2017 \- 2030

![afbeelding "i_NL.IMRO.0638.BP00017-VAS1_0005.jpg"](i_NL.IMRO.0638.BP00017-VAS1_0005.jpg)

Bron: Regionale Woonagenda 2017 Holland Rijnland

\* De aantallen per woonmilieu betreffen minima op basis van de regionale behoefte. Daarnaast is er binnen de bandbreedte

WBR / BP ruimte voor nieuwbouw voor de bovenregionale behoefte .

\*\* De gecorrigeerde aantallen plancapaciteit betreffen aantallen, waarbij rekening is gehouden met fasering binnen plannen.

In de subregio West zijn er voor de eerste vijf jaar voldoende plannen voor de behoefte. De jaren erna blijft het aanbod ver achter bij de behoefte. Overigens doet het 'potentiÃ«le overschot' aan plannen voor de komende vijf jaren zich hoogstwaarschijnlijk niet voor. Daarbij komt dat veel plannen in de eerste jaren voorzien zijn op inbreidingslocaties, waarbij vooral behoefte is aan sociale huurwoningen, middelduur en goedkope woningen. De ervaring is dat daar de planontwikkeling vaak minder snel gaat. Met de huidige programmering loopt de subregio West dan ook een belangrijk risico dat er op korte termijn al een tekort is voor de minimale eigen behoefte. De potentiÃ«le plannen in categorie 2b of 3 zijn dan ook hard nodig om het ontwikkeltempo te garanderen.

In alle woonmilieus doet dit risico zich voor. Op termijn het meest in de stedelijke woonmilieus. Naar typologie blijven op termijn toevoegingen van sociale huurwoningen nodig.

Deze ontwikkeling met 64% sociale woningbouw wordt in een dorps woonmilieu gerealiseerd, de planlijst in de subregio West biedt ruimte aan plannen in dit woonmilieu. Toetsing via het afwegingskader uit de Regionale Woonagenda leidt tot een positief advies, zowel kwantitatief als kwalitatief.

*Flexibliteit voor woningen onder de liberalisatiegrens*

Het woningbouwprogramma in dit bestemmingsplan omvat maximaal 46 woningen, waarvan 10 koopwoningen en maximaal 36 sociale huurwoningen in een mix van woningtypen, waaronder eengezinswoningen en beneden\-bovenwoningen (bebo's).

In de laatste fase van het project worden er op de locatie van de (te slopen) Westwoudschool nog maximaal 10 eengezinswoningen gerealiseerd. Deze 10 woningen vallen wel onder dezelfde grondexploitatie maar niet in het zelfde bestemmingsplan (bestemmingsplan Westwoud). Het totale plan behelst daarmee ca. 56 woningen, waarvan 64% sociale woningbouw.

Het plan komt daarmee tegemoet aan het provinciaal beleid waarbij er flexibiliteit wordt gehanteerd voor woningen onder de liberalisatiegrens. Voor woningen onder de liberalisatiegrens geldt namelijk dat de behoefte voor de provincie per definitie is aangetoond, ongeacht of het project reeds in de regionale woonvisie is opgenomen.

*Duurzaamheid*

De koopwoningen worden gasloos en met een hoge GPR\-score (boven bouwbesluit) met name op het gebied van energiezuinigheid ontwikkeld.

#### 3\.4 GEMEENTELIJK BELEID

##### 3\.4\.1 STRUCTUURVISIE DORP / ZUIDBUURT

In januari 2013 is de structuurvisie Dorp / Zuidbuurt vastgesteld. Hierin zijn de hoofdlijnen van de voorziene ontwikkelingen en het ruimtelijk beleid voor de gebieden Dorp en Zuidbuurt vastgelegd in de periode tot 2025\. De visie is bedoeld als instrument waarmee burgers en maatschappelijke organisaties actief worden geÃ¯nformeerd over, en worden betrokken bij, de ruimtelijke visie op dit gebied.

De woningmarkt in Zoeterwoude sluit, ondanks recente kleine bouwprojecten nog lang niet aan op de groeiende vraag naar (passende) woningen in Zoeterwoude. Het aanbod daarvan is eenzijdig en bestaat grotendeels uit eengezinswoningen. Uitgangspunten voor de toekomst zijn:

* het keren van de bevolkingsafname

* zorgen dat de inwoners zoveel mogelijk de voor hen meest geschikte woning kunnen betrekken

* zorgen dat in deze gemeente sprake blijft van een gemÃªleerde bevolkingssamenstelling

Welke ontwikkelingen gewenst zijn en in welke vorm zij binnen bovengenoemd uitgangspunt passen, wordt in de visie per deelgebied beschreven. Het plangebied maakt onderdeel uit van de Emmauslocatie die is opgenomen in de structuurvisie.

![afbeelding "i_NL.IMRO.0638.BP00017-VAS1_0006.jpg"](i_NL.IMRO.0638.BP00017-VAS1_0006.jpg)

*Herontwikkeling Emmauslocatie (Afbeelding uit structuurvisie Dorp / zuidbuurt)*

Ten tijde van het opstellen van de structuurvisie werd de exacte uitwerking nog onderzocht. Woningbouw, met name voor senioren en jongeren, maakt nadrukkelijk onderdeel uit van de mogelijke invullingen.

##### 3\.4\.2 WOONVISIE ZOETERWOUDE

Zoeterwoude heeft eind 2015 een nieuwe woonvisie vastgesteld, de Woonvisie Zoeterwoude 2025\. Uit de woonvisie blijkt dat er lokaal met name behoefte is aan starterswoningen en woningen voor ouderen. Met dit plan wordt in deze specifieke behoefte voorzien. Het plangebied is in de woonvisie opgenomen als nieuwe woningbouwlocatie.

### Hoofdstuk 4 OMGEVINGSASPECTEN

#### 4\.1 BODEM

Verkennend en aanvullend bodemonderzoek

De voorgestane ontwikkeling in het plangebied vereist dat inzicht verkregen wordt in de milieukundige gesteldheid van de bodem. Om vast te stellen of het huidige of voormalige gebruik van het terrein heeft geleid tot verontreiniging van de bodem in een verkennend bodemonderzoek uitgevoerd.

Uit het vooronderzoek blijkt dat er plaatselijk een sterke verontreiniging met zware metalen in de boven\- en ondergrond aanwezig is. Deze resultaten gaven aanleiding tot het uitvoeren van aanvullend onderzoek. Het verkennend en aanvullend bodeonderzoek is als bijlage 1Â opgenomen.

Uit het onderzoek volgt dat er sprake is van een diffuse verontreiniging met zware metalen en het grondwater is licht verontreinigd met barium. De sterke verontreinigingen beperken zich tot de boven\- en ondergrond en wordt niet teruggevonden in het grondwater. De omvang van de twee verontreinigde locaties bedraagt circa 120m3 en 240 m3.

Asbestbodemonderzoek

Tijdens het verkennend bodemonderzoek is op en in het maaiveld puin waargenomen. Dit geeft aanleiding om specifiek onderzoek te doen naar het voorkomen van asbesthoudend materiaal. Dit asbestbodemonderzoek is als bijlage 2 bij deze toelichting gevoegd. Uit dit onderzoek volgt dat er zowel op maaiveldniveau als in de diepere bodemlagen geen asbestverdacht materiaal is aangetroffen. Ook in een bodemmonster is geen gewogen asbestgehalte aangetroffen, waardoor geconcludeerd wordt dat de grond niet verontreinigd is met asbest.

Advies ODWH

De onderzoeken zijn ter beoordeling voorgelegd aan de ODWH. Met uitzondering van de verontreinigde locatie aan de oostzijde met een omvang van 120m3, en aan de westzijde met een omvang van 240m3, zijn de gronden geschikt voor woningbouw en tuinen.

Voor een omgevingsvergunning voor het bouwen moet een saneringsplan worden ingediend voor de verontreinigde locaties. Hierbij kan gezien het type verontreiniging volstaan worden met een BUS\-melding.

Geadviseerd wordt om na de sloop van de nog te slopen gebouwen aanvullend onderzoek uit te voeren, omdat vergelijkbare verontreinigingen op deze locaties niet op voorhand kunnen worden uitgesloten.

Conclusie

Door middel van sanering is het gehele gebied geschikt te maken voor het beoogde gebruik. De aard en de omvang van de verontreiniging is beperkt, waardoor de uitvoerbaarheid van het project niet in geding is.

#### 4\.2 MILIEUZONERING

Binnen het plangebied moet met de milieuzoneringen van zowel bestaande als toekomstige bedrijven rekening worden gehouden. Dat is van belang om de kwaliteit van het leefmilieu te handhaven en te bevorderen. Voor het bepalen van de milieuzoneringen wordt gebruik gemaakt van de door de Vereniging van Nederlandse Gemeenten (VNG) opgestelde Lijst van Bedrijfsactiviteiten. In deze lijst wordt per bedrijfscategorie aangegeven welke milieu\-invloed (in de vorm van geur, stof, geluid, gevaar) hiervan uit kan gaan en welke indicatieve afstand hierbij minimaal in acht genomen moet worden.

In de directe nabijheid van het plangebied zijn in de nieuwe situatie geen andere functies dan wonen aanwezig, waardoor er geen sprake is van een overschrijding van richtafstanden.

#### 4\.3 EXTERNE VEILIGHEID

Externe veiligheid richt zich op het beheersen van activiteiten die een risico voor de omgeving kunnen opleveren, zoals milieurisico's, transportrisico's en risico's die kunnen optreden bij de productie, het vervoer en de opslag van gevaarlijke stoffen in inrichtingen. In het kader van het Besluit ruimtelijke ordening (Bro), in samenhang met de regels omtrent externe veiligheid, moet worden onderzocht of er sprake is van aanwezigheid van risicobronnen in de nabijheid. In dat geval dienen het plaatsgebonden risico (PR) en het groepsrisico (GR), en de eventuele toename hiervan, berekend te worden.

![afbeelding "i_NL.IMRO.0638.BP00017-VAS1_0007.jpg"](i_NL.IMRO.0638.BP00017-VAS1_0007.jpg)

*Uitsnede risicokaart*

*Inrichtingen*

Binnen het plangebied bevinden zich geen inrichtingen die onder het Besluit externe veiligheid inrichtingen vallen. Ook liggen er over het gebied geen contouren van het persoonsgebonden risico (PR grenswaarde) van inrichtingen van buiten het plangebied.

*Buisleidingen*

In het plangebied en in de nabijheid hiervan zijn geen buisleidingen aanwezig waarvan de contour voor de PR grenswaarde over het gebied liggen.

*Transport gevaarlijke stoffen over de weg*

In het plangebied en in de nabijheid hiervan zijn geen transportroutes voor gevaarlijke stoffen aanwezig waarvan de contour voor de PR grenswaarde over het gebied ligt.

Het plangebied ligt in de directe nabijheid van de provinciale weg N206\. De provincie Zuid Holland heeft alle provinciale wegen vrijgegeven voor het transport van gevaarlijke stoffen over die wegen. Het feit dat de N206 niet op de risicokaart staat duidt er op dat er slechts een beperkt aantal transporten van gevaarlijke stoffen over deze weg plaatsvindt er daarom geen effect op het plan is te verwachten.

Verder ligt het plangebied in het effectgebied van de A4, maar wel een op ruime afstand van circa 1 Km. Vanwege het transport van toxische vloeistoffen van categorie LT3 heeft de A4 een effectgebied van meer dan 4 kilometer.

Een nieuwe risicoberekening is niet nodig omdat de afstand tot de transportroute A4 meer dan 200 meter bedraagt (Besluit externe veiligheid transportroutes, art 8\). Aan de mogelijkheden tot voorbereiding van bestrijding en beperking van de omvang van een ramp en de mogelijkheden voor personen om zich in veiligheid te brengen moet wel aandacht worden besteed (Bevt, art 7\).

Bij een incident met toxische stoffen op de A4 kan een giftige gaswolk ontstaan die de locatie kan bereiken. Bij een dergelijke calamiteit zijn geen bijzondere voorzieningen nodig om de omvang van een ramp te beperken en om de aanwezige personen veiligheid te bieden. Het sluiten van ramen, deuren en ventilatieroosters, en zoveel mogelijk uitschakelen van ventilatiesystemen na alarmering door de sirene van de Veiligheidsregio of bericht van NL\-Alert, is daarvoor voldoende. De bereikbaarheid van het gebied voor de hulpdiensten wijzigt niet na de realisatie van het plan. De hulpdiensten kunnen het gebied en/of locaties via toegangswegen bereiken om de omvang van een ramp te beperken. De aanwezige personen kunnen zich in veiligheid te brengen via routes, mits tijdig gewaarschuwd.

Conclusie

In de nabijheid van het projectgebied zijn geen risicobronnen aanwezig die aanleiding geven tot nader onderzoek ten aanzien van de externe veiligheid.

#### 4\.4 LUCHTKWALITEIT

In hoofdstuk 5\.2 van de Wet milieubeheer zijn de eisen ten aanzien van luchtkwaliteit vastgelegd. Deze staat bekend als de Wet luchtkwaliteit.

Uit de Wet luchtkwaliteit en de bijbehorende besluiten en regelingen volgt onder meer dat luchtkwaliteitseisen geen belemmering vormen voor een ruimtelijke ontwikkeling als deze 'niet in betekenende mate' bijdraagt aan de luchtkwaliteit ter plaatse.

Het begrip 'niet in betekenende mate' is gedefinieerd als 3% van de grenswaarden uit de Wet milieubeheer. Deze grens is voor enkele categorieÃ«n van projecten uitgewerkt in getalsmatige grenzen. Zo geldt voor woningbouwprojecten van maximaal 1\.500 woningen (met Ã©Ã©n ontsluitingsweg) dat deze niet in betekenende mate bijdragen aan de luchtkwaliteit. Dit project zit ruimschoots onder de genoemde grens.

In het kader van het Nationaal Samenwerkingsprogramma Luchtkwaliteit vindt jaarlijks monitoring plaats van de luchtkwaliteit. Uit deze monitoring (https://www.nsl\-monitoring.nl) blijkt dat er in de nabijheid van het plangebied geen overschrijdingen plaatsvinden ten aanzien van de concentraties stikstofoxiden en fijnstof.

Conclusie

Het aspect luchtkwaliteit vormt geen belemmering voor de uitvoering van het project.

#### 4\.5 GELUID

Geluidsoverlast kan worden veroorzaakt door industrielawaai, railverkeerslawaai, wegverkeerslawaai en luchtverkeerslawaai van Schiphol. In het plangebied is vooral wegverkeerslawaai en industrielawaai relevant.

Het plangebied lig niet binnen de zone van een spoorweg of in het beperkingengebied van Luchthave Schiphol. Railverkeerslawaai en luchtvaartlawaai zijn niet relevant voor dit plan.

Beoordeling wegverkeerslawaai

*Algemeen*

Ter bepaling van de geluidsbelasting moet op grond van artikel 74 van de Wet geluidhinder (Wgh) iedere weg in beschouwing worden genomen. Dit hoeft niet als de weg binnen een woonerf ligt of voor een weg met een maximum snelheid van 30 km/uur of lager. De te beschouwen wegen kennen een geluidszone, een aandachtsgebied waar binnen een akoestisch onderzoek moet plaats vinden. De omvang van een zone is afhankelijk van het aantal rijstroken van de weg en de typering van het gebied (binnenstedelijk of buitenstedelijk). Binnenstedelijk is het gebied binnen de bebouwde kom en buitenstedelijk is het gebied buiten de bebouwde kom.

Op grond van artikel 82 van de Wgh bedraagt de voorkeurswaarde 48 dB op de gevel van een geluidsgevoelige bestemming. Artikel 83 geeft het bevoegd gezag de mogelijkheid om een hogere waarde vast te stellen. Voor het buitenstedelijk gebied geldt dat er een hogere waarde mag worden vastgesteld van maximaal 53 dB. Voor nieuw te bouwen geluidsgevoelige bestemmingen binnen de bebouwde kom is deze waarde wettelijk maximaal 63 dB.

Het vaststellen van een hogere waarde is alleen mogelijk als maatregelen gericht op het terugbrengen van de geluidsbelasting tot 48 dB onvoldoende doeltreffend zijn dan wel stuiten op bezwaren van stedenbouwkundige, verkeerskundige, landschappelijke of financiÃ«le aard (artikel 110a, lid 5 Wgh).

De Omgevingsdienst heeft op 4 maart 2013 Richtlijnen voor het vaststellen van hogere waarden vastgesteld. Op basis van deze Richtlijnen stelt de Omgevingsdienst een maximale hogere waarde voor wegverkeerslawaai van 58 dB voor, voor nieuw te bouwen geluidgevoelige bestemmingen binnen de bebouwde kom. Dit is 5 dB lager dan het wettelijk maximum. Een hogere waarde tot het wettelijk maximum zal alleen in uitzonderingsgevallen en bijzondere situaties aan de orde zijn.

*Beoordeling plan*

De voorgenomen ontwikkeling vereist dat inzicht wordt verkregen in de mogelijke hinder die ter plaatse op kan treden ten gevolge van het wegverkeerslawaai vanuit de directe omgeving. In verband hiermee is een akoestisch onderzoek uitgevoerd. Dit onderzoek is opgenomen als bijlage 3 bij deze toelichting.

Uit het onderzoek volgt dat de voorkeurswaarde van 48 dB als bedoeld in de Wet geluidhinder op de grens van meerdere bouwvlakken wordt overschreden. De maximaal berekende geluidbelasting bedraagt 57 dB. De maximaal toelaatbare geluidbelasting als bedoeld in de Wet geluidhinder van 63 dB wordt hiermee niet overschreden.

Gelet op de overschrijding van de voorkeurswaarde dienen hogere waarden vastgesteld te worden.

*Besluit hogere waarden*

Voor het project is parallel aan de bestemmingsplanprocedure ook een procedure doorlopen voor het vaststellen van een hogere grenswaarde.

Dit houdt onder meer in dat gelijktijdig met het ontwerpbestemmingsplan ook een ontwerpbesluit hogere waarden ter inzage heeft gelegen. Mede naar aanleiding van ingediende zienswijzen is een nieuw akoestisch onderzoek uitgevoerd.

Het plan en de uitkomsten van het akoestisch onderzoek zijn getoetst aan onder andere de Wet geluidhinder en de "Richtlijnen voor het vaststellen van hogere waarden Wet geluidhinder, 4 maart 2013". Dit heeft geleid tot een definitief besluit hogere waarde, d.d. 4 juni 2019, kenmerk 2018201486, dat als bijlage 10 bij deze toelichting is gevoegd. Aan dit besluit zijn de volgende voorwaarden verbonden:

* 1\. Er dient akoestische compensatie te worden toegepast.

* 2\. Bij de te verlenen omgevingsvergunning voor bouwen worden maatregelen getroffen om te voldoen aan het Bouwbesluit 2012\. Hiervoor wordt een akoestisch onderzoek uitgevoerd naar de te treffen maatregelen.

Voorwaarde 1 geldt alleen bij een geluidbelasting hoger dan 53 dB.

Beoordeling industrielawaai

In de omgeving van het plangebied ligt aan de overzijde van de provinciale weg N206 aan de Papeweg een bedrijf dat mogelijk hinder kan veroorzaken voor de nieuwe woningen. Overige bedrijven zijn niet in de directe omgeving van het plangebied aanwezig.

Het bedrijf moet op grond van het Activiteitenbesluit milieubeheer ter plaatse van woningen voldoen aan de gestelde geluidnormen. De nieuwe woningen binnen het plangebied komen niet dichter bij het bedrijf te liggen dan reeds bestaande woningen.

Er is sprake van een aanvaardbaar woon\- en leefklimaat bij de nieuwe woningen als gevolg van industrielawaai.

Conclusie

Het plan voldoet niet aan de voorkeursgrenswaarden zoals vastgelegd in de Wet geluidhinder. Na het doorlopen van de daarvoor bedoelde procedure is een hogere waarde vastgesteld. Hieraan zijn voorwaarden verbonden. In de regels bij dit bestemmingsplan wordt een koppeling gelegd met de voorwaarden, zodat de uitvoering geborgd is.

De geluidbelasting van bedrijven leidt niet tot een onacceptabele situatie voor de woon\- en leefkwaliteit bij de nieuwe woningen.

#### 4\.6 ECOLOGIE

Quickscan natuurtoets

Ter bescherming van ecologische waarden moet er bij ruimtelijke ingrepen een afweging worden gemaakt in het kader van beschermde natuurgebieden en beschermde planten\- en diersoorten. Om de mogelijke effecten in beeld te brengen is een quickscan natuurtoets uitgevoerd. Deze is als bijlage 4 bij deze plantoelichting gevoegd. De conclusies uit het onderzoek worden hierna samengevat.

*Gebiedsbescherming*

De plannen hebben geen negatieve effecten op instandhoudingsdoelen voor het Natura 2000\-gebied de Wilck tot gevolg. Wel wordt geadviseerd om een AERIUS berekening uit te voeren om zo mogelijke effecten op Natura 2000\-gebieden in de ruimere omgeving van het plangebied in beeld te krijgen.

Het plangebied ligt binnen het Natuurnetwerk Nederland. Uit de kaartviewer van het NNN van de provincie Zuid\-Holland blijkt dat het dichtstbijzijnde onderdeel van het NNN gelegen is op een afstand van ruim 1,5 kilometer. In het beleid van provincie Zuid\-Holland staat dat (effecten van) ruimtelijke ontwikkelingen buiten het NNN niet beoordeeld hoeven worden. Vervolgstappen in het kader van het NNN zijn derhalve niet nodig.

*Soortenbescherming*

In het plangebied zijn potentiele vaste verblijfplaatsen van vleermuizen aanwezig. Er zijn geen belangrijke vliegroutes en foerageergebieden van vleermuizen aanwezig.

Er worden geen vaste verblijfplaatsen van juridisch zwaarder beschermde grondgebonden zoogdieren verwacht in het plangebied. Verder zijn in het plangebied vaste verblijfplaatsen van diverse laag beschermde grondgebonden zoogdiersoorten te verwachten.

In het plangebied zijn geen broedvogels met jaarrond beschermde nesten aangetroffen of te verwachten. Wel zijn enkele algemeen voorkomende broedvogels van bebouwing, bos en struweel aangetroffen en of te verwachten zoals; Merel, Houtduif, Kauw, Ekster en Koolmees.

In het plangebied zijn algemene en laag beschermde amfibieÃ«n zoals Kleine watersalamander, Gewone pad en Bruine kikker overwinterend te verwachten.

In het plangebied zijn geen beschermde flora, vissen, reptielen, insecten of weekdieren aangetroffen of te verwachten.

Vleermuisonderzoek

De quickscan gaf aanleiding tot een nader onderzoek naar de aanwezigheid van vleermuizen, waarvan de rapportage is opgenomen als bijlage 5.

Tijdens het onderzoek is Ã©Ã©n zomerverblijfplaats van Gewone dwergvleermuis aangetroffen in het gebouw van de âStichting Kinderopvang Zoeterwoudeâ. De zomerverblijfplaats is vastgesteld tijdens het veldbezoek van 1 september 2017\. Twee exemplaren van Gewone dwergvleermuis vlogen in een open stootvoeg rechts van de ingang.

Als gevolg van de sloop van het gebouw gaat de zomerverblijfplaats van Gewone dwergvleermuis verloren. Hierdoor is het aanvragen van een ontheffing in het kader van de Wet natuurbescherming noodzakelijk en dienen mitigerende maatregelen getroffen te worden.

Ontheffing Wet natuurbescherming

De benodigde ontheffing is op 27 juni 2018 aangevraagd en op 30 november 2018 onder voorwaarden verleend. Deze is als bijlage 6 bijgevoegd.

De voorwaarden houden onder meer in dat tijdelijke vleermuiskasten worden geÃ¯nstalleerd en in de nieuwbouw permanente inbouwkasten worden gerealiseerd. Deze maatregelen zijn inmiddels uitgevoerd. Ook is tijdens de uitvoering van werkzaamheden ecologische begeleiding nodig.

Algemene zorgplicht

In alle gevallen moet rekening worden gehouden met de zorgplicht voor soorten uit de Wet natuurbescherming. De volgende maatregelen moeten worden getroffen:

* De sloop/bouwwerkzaamheden moeten buiten het broedseizoen voor vogels worden uitgevoerd of opgestart. Indien dit niet mogelijk is moet door een deskundige worden bekeken of broedende vogels aanwezig zijn dan wel kunnen worden gestoord door de werkzaamheden.

* Aan dieren moet de gelegenheid worden gegeven te vluchten uit het plangebied tijdens de bouwwerkzaamheden.

AERIUS berekening

Op advies is een AERIUS\-berekening uitgevoerd. Deze rapportage is als bijlage 7Â opgenomen. Hieruit volgt dat voor geen enkel natuurgebied de geldende drempelwaarden worden overschreden, waardoor de Wet natuurbescherming niet aan vaststelling van het plan in de weg staat.

#### 4\.7 ARCHEOLOGIE EN CULTUURHISTORIE

*Archeologie*

In Nederland zijn archeologische waarden veelal onzichtbaar. Ze liggen grotendeels verborgen in de bodem, waardoor ze niet eenvoudig te karteren zijn. Slechts een deel van de archeologische rijkdom is zichtbaar aan het oppervlak.

Om inzicht te krijgen in de archeologische situatie ter plaatse van het plangebied is door ADC Archeoprojecten een bureauonderzoek uitgevoerd. Op basis van dit onderzoek, opgenomen als bijlage 8, werd in het noordelijk deel van het plangebied een zandlichaam van het Voorschoten getijdesysteem verwacht. Op of in deze zandige afzettingen kunnen archeologische resten worden verwacht vanaf het Neolithicum tot de IJzertijd / Romeinse tijd. De top van dit zandlichaam wordt verwacht vanaf 1,5 tot 2 m âmv. In het hele plangebied worden archeologische resten verwacht uit de IJzertijd / Romeinse tijd tot en met de Late Middeleeuwen op of in de top van het veen.

De kans op het aantreffen van resten uit het Neolithicum t/m de Late Middeleeuwen is klein gezien de resultaten van voorgaand onderzoek rondom het plangebied. Aan en direct onder het maaiveld worden in het moerige toemaakdek archeologische resten verwacht uit de Late Middeleeuwen tot de Nieuwe Tijd. De kans op resten die verband houden met vroegere bewoning wordt echter zeer klein geacht aangezien het plangebied in deze periode in gebruik was als weiland. Vanaf het maaiveld tot een diepte van ca. 50 cm âmv moet rekening gehouden worden met het voorkomen van archeologische resten in het opgebrachte toemaakdek die zich buiten hun originele context bevinden (ex situ). Geadviseerd werd om een inventariserend veldonderzoek uit te voeren.

Het inventariserend veldonderzoek, uitgevoerd door RAAP en opgenomen als bijlage 9, wees uit dat de kans dat er door de geplande werkzaamheden archeologische resten worden verstoord zeer klein is. Vervolgstappen worden dan ook niet nodig geacht.

*Cultuurhistorie*

Naast archeologische waarden onder de grond kunnen ruimtelijke ontwikkelingen ook van invloed zijn op cultuurhistorische waarden boven de grond. Het betreft dan bijvoorbeeld een molen(biotoop) of bepaalde landschappelijke structuren. In de omgeving van het plangebied zijn geen cultuurhistorische waarden aanwezig waarop de voorgenomen ontwikkeling een (negatieve) invloed kan hebben.

#### 4\.8 WATER

De waterbeheerder ter plaatse van het plangebied is het Hoogheemraadschap van Rijnland. Bij deze ontwikkeling wordt rekening gehouden met de uitgangspunten die het Hoogheemraadschap heeft geformuleerd ten aanzien van duurzaam waterbeheer.

Watercompensatie

Met de gewijzigde invulling in het gebied wijzigt ook het verharde oppervlak. Daar tegenover staat een uitbreiding van het oppervlaktewater. Dit is in onderstaande afbeeldingen inzichtelijk gemaakt.

![afbeelding "i_NL.IMRO.0638.BP00017-VAS1_0008.jpg"](i_NL.IMRO.0638.BP00017-VAS1_0008.jpg)

*Bestaande situatie verharding, groen en water*

![afbeelding "i_NL.IMRO.0638.BP00017-VAS1_0009.jpg"](i_NL.IMRO.0638.BP00017-VAS1_0009.jpg)

*Nieuwe situatie verharding, groen en water*

Op grond van het beleid van het Hoogheemraadschap dient bij een toename aan verharding van meer dan 500m2, 15% van deze toename gecompenseerd te worden door de aanleg van extra oppervlaktewater. Het plan voorziet in een toename van het oppervlaktewater met 287m2\. Dit is voldoende om een toename aan verharding van 1\.913m2 ten opzichte van de huidige 8\.307m2 te compenseren, in totaal dus maximaal 10\.220m2\.

In de bestaande situatie is het totaal aan bebouwing en verharding 8\.307m2\. In de nieuwe situatie neemt dat af tot 6\.817m2\. Er moet echter ook rekening mee gehouden worden dat toekomstige bewoners hun tuin (deels) verharden. De totale oppervlakte aan tuinen bedraagt 2\.491 m2\. Zelfs wanneer men deze geheel zou verharden, bedraagt het totaal aan verhard oppervlak binnen het plangebied minder dan 10\.220m2, namelijk 9\.308m2\. De watercompensatie bedraagt dus meer dan noodzakelijk is voor de (potentiÃ«le) toename aan verhard oppervlak.

*Conclusie*

Het plan heeft geen negatieve gevolgen ten aanzien van de waterhuishouding in het gebied.

#### 4\.9 VERKEER EN PARKEREN

Het plangebied wordt aan de noordzijde ontsloten op de Westeindseweg. Deze route kan gebruikt worden door het langzaam verkeer en door het gemotoriseerd verkeer vanaf de noordoostelijk in het plangebied gelegen parkeerplaats. De parkeerplaats in het zuidoosten en de woningen in het westelijk deel van het plangebied worden in zuidelijke richting ontsloten naar de Paardebloemweg. Ook het langzaam verkeer kan van deze route gebruik maken.

Parkeernormen op basis van kencijfers parkeren CROW

Het CROW geeft parkeerkencijfers voor verschillende woningtypes. Onderstaande parkeernormen zijn daarop gebaseerd. Het CROW hanteert daarbij een indeling op basis van stedelijkheidsgraad, ligging t.o.v. een centrum en woningtypes. Algemeen uitgangspunt zijn de CROW categorieÃ«n matig stedelijk en rest bebouwde kom. Daarbij wordt ervan uitgegaan dat het centrum van Leiden beschouwd moet worden als het centrum van de agglomeratie waartoe Zoeterwoude behoort. Het voorzieningenniveau en de omvang van de dorpskern is te gering van omvang om als centrumgebied in relatie tot de parkeerkencijfers van het CROW te kunnen gelden.

* 1\. Uitganspunten

Het bezoekersaandeel zoals CROW dat hanteert is te hoog, daarom wordt in plaats van 0,3 per woning 0,15 pp (parkeerplaats) pw (per woning) gehanteerd.

* 2\. Het gemiddelde autobezit per huishouden voor de laagste inkomensgroepen ligt in Zoeterwoude 52% hoger dan voor Nederland. Het gemiddelde autobezit per huishouden voor alle inkomensgroepen samen in Zoeterwoude ligt ongeveer 21% hoger dan in Nederland. Volgens berekeningen gedaan ten behoeve van Meerburg is gebleken dat de het autobezit ongeveer 50% hoger ligt dan de onderkant van de CROW bandbreedtes voor de lage inkomens, die voor sociale woningen in aanmerking komen.

* 3\. De berekening is als volgt uitgevoerd voor sociale huurwoningen: P \- 0,3 \+ 0,5 x (P \- 0,3\) \+ 0,15\. Hierbij is P de onderkant van de CROW bandbreedte, wordt eerst het bezoekersaandeel afgetrokken. P\-0,3 is dan een indicatie van het autobezit. Omdat het autobezit in Zoeterwoude voor deze inkomens 50% hoger ligt wordt hier 0,5 (\=50%) bij opgeteld. Als laatste wordt 0,15 als aandeel bezoekersparkeren erbij opgeteld.

* 4\. Voor de overige rijtjeskoopwoningen is uitgegaan van een autobezit dat dichter bij het gemiddelde in Nederland ligt. Omdat het nieuwe woningen zijn met vaak jonge gezinnen en tweeverdieners is het waarschijnlijk dat het autobezit meer dan 21% van het gemiddelde in Nederland verschilt. Voor de berekening is uitgegaan van een autobezit dat 35% hoger ligt dan het gemiddelde in Nederland. Voor de twee\-ondereen\-kap\-woningen wordt van een 45% hoger autobezit uitgegaan, omdat voor deze woningen onevenredig hoge inkomens gelden en kinderen ouder zijn en ook al auto's kunnen hebben.

Berekende parkeernormen

De berekeningen, gebaseerd op de voorgaande uitgangspunten, zijn als volgt.

Koopwoningen: 1,7 \- 0,3 (bezoekersparkeren) \+ 0,45 x 1,4 \+ 0,15 (bezoekersparkeren) \= 2,18 pppw.

Sociale huurwoningen (eengezins): 1,2 \- 0,3 (bezoekersparkeren) \+ 0,5 x 0,9 \+ 0,15 (bezoekersparkeren) \= 1,5 pppw.

Appartementen en beneden\-bovenwoningen: 1,0 \- 0,3 (bezoekersparkeren) \+ 0,5 x 0,7 \+ 0,15 (bezoekersparkeren) \= 1,2 pppw.

Parkeernormen in dit bestemmingsplan

In de planregels is de norm voor koopwoningen afgerond op 2,2\. Voor de andere woningtypen zijn de normen iets hoger gelegd dan op basis van de berekeningen minimaal benodigd is, namelijk niet op 1,2 en 1,4, maar op 1,4 en 1,6\. Dit is gedaan omdat de parkeerdruk in de omgeving hoog is. Met de extra parkeerplaatsen kunnen pieken in bezoekersaantallen worden opvangen. Ook kunnen pieken worden opgevangen vanwege forensen die hun auto in de wijk parkeren en doorreizen met de bus naar Leiden.

#### 4\.10 BESLUIT MILIEUEFFECTRAPPORTAGE

Beleid en normstelling

*M.e.r\-plicht vanuit Besluit m.e.r.*

In onderdeel C en D van de bijlage bij het Besluit m.e.r. is aangegeven welke activiteiten in het kader van het omgevingsvergunning\-planmer\-plichtig, projectmer\-plichtig of mer\-beoordelingsplichtig zijn. Voor deze activiteiten zijn in het Besluit m.e.r. drempelwaarden opgenomen. Daarnaast dient het bevoegd gezag bij de betreffende activiteiten die niet aan de bijbehorende drempelwaarden voldoen, middels een zogenaamde vormvrije m.e.r. beoordeling, na te gaan of sprake kan zijn van belangrijke nadelige gevolgen voor het milieu, gelet op de omstandigheden als bedoeld in bijlage III van de EEG\-richtlijn milieueffectbeoordeling. Deze omstandigheden betreffen:

* de kenmerken van de projecten;

* de plaats van de projecten;

* de kenmerken van de potentiele effecten.

Per 16 mei 2017 is de regelgeving voor de MER en m.e.r.\-beoordeling gewijzigd met daarin een nieuwe procedure voor de vormvrije m.e.r.\-beoordeling. Zo moet voor de ontwerpbestemmingsplanfase een m.e.r\-beoordelingsbeslissing worden genomen, waarin wordt aangegeven of wel of geen MER nodig is., gelet op de kenmerken van het project, de plaats van het project en de kenmerken van de potentiele (milieu)effecten en mogelijke mitigerende maatregelen.

*M.e.r.\-plicht vanuit Wet milieubeheer art 7\.2a*

Op grond van deze bepaling uit de Wet milieubeheer is een vast te stellen plan m.e.r.\-plichtig als in verband met de voorgenomen activiteit een passende beoordeling moet worden opgesteld op grond van artikel 2\.7, lid 1 van de Wnb.

Beoordeling

In het Besluit milieueffectrapportage is opgenomen dat de aanleg, wijziging of uitbreiding van een stedelijk ontwikkelingsproject m.e.r.\-beoordelingsplichtig is in gevallen waarin de activiteit betrekking heeft op een oppervlakte van 100 hectare of meer of een aaneengesloten gebied en 2000 of meer woningen omvat (Besluit milieueffectrapportage, Bijlage onderdeel D11\.2\). De beoogde ontwikkeling blijft ruim onder de drempelwaarde.

Gelet op de kenmerken van het plan zoals het relatief kleinschalige karakter ten opzichte van de genoemde drempelwaarden, de plaats van het plan (in reeds bebouwd gebied) en de kenmerken van de potentiele effecten zullen geen belangrijke negatieve milieugevolgen optreden. Dit blijkt ook uit de onderzoeken van de verschillende milieuaspecten zoals deze in de diverse paragrafen zijn opgenomen. Uit onder andere het stikstofonderzoek (zie paragraaf 4\.6 Aerius\-berekening) blijkt dat er geen significant effecten optreden op omliggende Natura 2000 gebieden.

Conclusie

Het plan levert zeer waarschijnlijk geen belangrijke nadelige gevolgen voor het milieu. Voor dit bestemmingsplan is dan ook geen mer\-procedure noodzakelijk conform het Besluit m.e.r. Bij de besluitvorming over het ontwerpbestemmingsplan wordt tevens vastgesteld dat geen milieueffectrapportage nodig is.

### Hoofdstuk 5 JURIDISCHE PLANBESCHRIJVING

#### 5\.1 PLANSYSTEMATIEK

De Wet ruimtelijke ordening bepaalt dat ruimtelijke plannen digitaal en analoog beschikbaar moeten zijn. Dit brengt met zich mee dat bestemmingsplannen digitaal uitwisselbaar en op vergelijkbare wijze gepresenteerd moeten worden. Daarom stelt onder andere de Wro eisen waaraan digitale en analoge plannen moeten voldoen. Zo bevat de Standaard Vergelijkbare Bestemmingsplannen (SVBP) bindende afspraken waarmee bij het maken van bestemmingsplannen rekening moet worden gehouden. De SVBP kent hoofdgroepen van bestemmingen, een lijst met functie\- en bouwaanduidingen, gebiedsaanduidingen en een verplichte opbouw van de planregels en het renvooi.

#### 5\.2 OPBOUW REGELS

De regels zijn onderverdeeld in inleidende regels, bestemmingsregels, algemene regels en overgangs\- en slotregels.

De inleidende regels vormen Hoofdstuk 1 en bevatten de begrippen en de wijze van meten. Hoofdstuk 2 bevat de bestemmingsregels. Hierin zijn de regels bij de in het plan voorkomende bestemmingen opgenomen. Onder algemene regels, Hoofdstuk 3 zijn regels opgenomen die niet beperkt zijn tot een specifieke bestemming, maar gelden voor het gehele plangebied, zoals de anti\-dubbeltelregel en algemene afwijkingsregels. Tot slot zijn in Hoofdstuk 4 de overgangsregels en de slotregel opgenomen.

#### 5\.3 TOELICHTING BIJ DE REGELS

Artikel 1 Begrippen

In de SVBP2012 is een aantal begrippen voorgeschreven. Voor zover deze voorkomen in dit bestemmingsplan zijn deze begrippen overgenomen. De lijst is verder aangevuld met een aantal begrippen die voor een goede interpretatie en toepassing van de bestemmingsregels nodig zijn.

Artikel 2 Wijze van meten

Ook voor de wijze van meten geldt dat deze deels is overgenomen uit de SVBP2012 en is aangevuld voor zover dit voor een goede toepassing van het bestemmingsplan noodzakelijk is.

Artikel 3 Groen

Structuurbepalende groene elementen zijn bestemd als Groen. Het gaat om de gronden die in gebruik zijn als plantsoenen, bermen, speelvoorzieningen en voet\- en fietspaden. Daarbij is ten behoeve van de flexibiliteit binnen de bestemming Groen tevens de functie water toegestaan en kunnen parkeerplaatsen worden gerealiseerd.

Artikel 4 Verkeer \- Verblijfsgebied

De gebieden met een verplaatsings\- en verblijfsfunctie worden als Verkeer \- Verblijfsgebied bestemd. Binnen deze bestemming is een aantal daarin passende gebruiksvormen toegestaan zoals parkeren, het (ondergronds) verzamelen van huisvuil, groen\- en waterpartijen, speelplekken en kleine nutsvoorzieningen en dergelijke.

Artikel 5 Water

Waterpartijen die van belang zijn voor de waterberging zijn bestemd voor Water. Water is overigens ook in de overige bestemmingen toegestaan. Hiermee wordt ruimte geboden aan het realiseren van natuurvriendelijke oevers rondom de waterlichamen.

Artikel 6 Wonen

Wonen is de voornaamste bestemming binnen het plangebied. Het bestemmingsplan is opgesteld met als doel om flexibiliteit te bieden, maar wel binnen enkele kaders die de omgeving voldoende waarborgen geven. Zo zijn de woningtypen en aantallen niet strak vastgelegd, maar zijn wel bouwvlakken en een maximale goot\- en nokhoogte bepaald.

In de bouwvlakken in het oostelijk plandeel is een maximaal bebouwingspercentage opgenomen van 90%. Reden hiervoor is dat het bouwvlak wat verruimd is ten opzichte van het stedenbouwkundig plan om zo flexibel mogelijk de bouwplannen te kunnen invullen. Het maximale bebouwingspercentage voorkomt dat de bebouwing zelf aanzienlijk groter kan worden dan beoogd.

Artikel 7 Anti\-dubbeltelregel

De anti\-dubbeltelregel is opgenomen om ervoor te zorgen dat grond die eenmaal in aanmerking is genomen bij het toestaan van een bouwplan waaraan uitvoering is of alsnog kan worden gegeven, bij de beoordeling van latere bouwplannen buiten beschouwing wordt gelaten.

Artikel 8 Algemene bouwregels

In dit artikel zijn voor diverse typen bouwwerken algemene regels geformuleerd. Deze dienen toegepast te worden aanvullend op de bestemmingsspecifieke regels.

Artikel 9 Algemene gebruiksregels

Dit artikel stelt enkele algemeen geldende beperkingen aan de gebruiksmogelijkheden van gronden binnen het bestemmingsplan.

Artikel 10 Algemene afwijkingsregels

Door middel van de algemene afwijkingsbevoegdheid kunnen burgemeester en wethouders bij het verlenen van een omgevingsvergunning afwijken van de bestemmingsplanregels voor onder andere geringe overschrijding van bepaalde bouwregels. Deze bevoegdheid vergroot de flexibiliteit van het plan, maar is aan voorwaarden gebonden.

Artikel 11 Overige regels

Hierin is bepaald dat waar verwezen wordt naar wettelijke regelingen, de regelingen worden bedoeld die golden ten tijde van vaststelling van dit bestemmingsplan. Ook is een regeling opgenomen om te borgen dat er voldoende parkeerplaatsen worden aangelegd.

Artikel 12 Overgangsrecht

De formulering van het overgangsrecht is bindend voorgeschreven in artikel 3\.2\.1 en 3\.2\.2 van het Besluit ruimtelijke ordening. Met het overgangsrecht wordt beoogd dat bouwwerken en gebruik, die wel in overeenstemming zijn met het oude bestemmingsplan, maar niet met het nieuwe, kunnen voortduren. Volledige herbouw van een dergelijk bouwwerk is niet toegestaan, tenzij het teniet gaat als gevolg van een calamiteit. Voor het strijdige gebruik geldt dat als dit langer dan een jaar is onderbroken, niet meer hervat mag worden.

Artikel 13 Slotregel

In de slotregel is de aanhalingstitel van de regels vastgelegd.

### Hoofdstuk 6 UITVOERBAARHEID

#### 6\.1 ECONOMISCHE HAALBAARHEID

De gemeente Zoeterwoude is eigenaar van de beide basisschoollocaties. Met SKZ zijn afspraken gemaakt over de aankoop. Voor de herontwikkeling zijn financiÃ«le middelen gereserveerd, waardoor de economische uitvoerbaarheid niet in het geding is.

#### 6\.2 MAATSCHAPPELIJKE AANVAARDBAARHEID

##### 6\.2\.1 Inspraak

Het voorontwerp van het bestemmingsplan heeft met ingang van 14 november 2017 gedurende 6 weken ter inzage gelegen. Er zijn geen inspraakreacties ingediend.

##### 6\.2\.2 Vooroverleg

In het kader van vooroverleg is het plan voorgelegd aan diverse overlegpartners. Hierna worden de ontvangen reacties samengevat weergegeven. Per reactie wordt aangegeven in hoeverre dit heeft geleid tot aanpassingen in het bestemmingsplan.

Erfgoed Leiden en Omstreken

Het bestemmingsplan en de verbeelding zijn akkoord wat betreft archeologie.

*Reactie*

De overlegreactie van Erfgoed Leiden en Omstreken geeft geen aanleiding tot aanpassingen in het bestemmingsplan.

GGD Hollands Midden

* 1\. Goed dat er een bodemonderzoek wordt uitgevoerd op dit terrein. Dat voorkomt eventuele onaangename verrassingen op een later tijdstip.

* 2\. Uit de informatie maken wij op dat de geluidbelasting op enkele gevels hoger uit zal vallen dan wenselijk wordt geacht. We begrijpen dat deze belasting niet verlaagd kan worden. Wel is het mogelijk om hiermee rekening te houden bij de constructie van de woningen, met behulp van goede geluidsisolatie en het creÃ«ren van een stille zijde van de woning waar de slaapkamer(s) gesitueerd is/zijn.

* 3\. In het algemeen, maar zeker bij extra geÃ¯soleerde woningen, is het belangrijk dat nagedacht wordt over ventilatie\- en luchtmogelijkheden. Met behulp van ventilatieroosters, mechanische ventilatie en ramen die open kunnen, kunnen de woningen 24 uur per dag voorzien worden van frisse lucht.

* 4\. Onderzoeken hebben aangetoond dat een groene omgeving effect heeft op de gezondheid van de bewoners. Een groene omgeving leidt tot meer bewegen. Groen nodigt uit tot bewegen, tot het vormen van sociale contacten en zorgt voor een verminderd risico op depressies en angststoornissen. Daarnaast gaat groen hittestress in de zomer tegen. De GGD adviseert dan ook dat er voldoende groen op deze locatie wordt gepland. Hierbij is het belangrijk om goed na te denken over voorzieningen (bankjes, speelmogelijkheden) zodat de omgeving uitnodigt om contacten te leggen en te bewegen. Denk hierbij ook aan het aanleggen van geschikte drempels en veilige oversteekplaatsen.

*Reactie*

Ook wanneer een hogere grenswaarde ten aanzien van de geluidsbelasting wordt vastgesteld moeten woningen voldoen aan het maximale binnenniveau. Dit stelt eisen aan de geluidsisolatie. Ook zullen de woningen moeten voldoen aan de bouwbesluiteisen, waarvan ventilatiemogelijkheden onderdeel uitmaken.

In het bestemmingsplan is ruimte gereserveerd voor groen. Voor de definitieve invulling van het openbaar gebied worden in een latere fase inrichtingsplannen gemaakt. De onderwerpen die de GGD aandraagt hebben hierbij de aandacht.

Voor het bestemmingsplan geeft de reactie van de GGD Hollands Midden geen aanleiding tot aanpassingen.

Veiligheidsregio Hollands Midden

Er zijn, in het kader van externe veiligheid, geen risicobronnen die invloed hebben op het plangebied, externe veiligheid vormt derhalve geen belemmering voor het plangebied.

Materieel is voldoende aanwezig, zo nodig wordt er opgeschaald via de standaard alarmeringsprocedure. De opkomsttijd van de brandweer naar het plangebied wordt overschreden. De wettelijke norm bedraagt 8 minuten voor een woonfunctie. Er is een gemiddelde overschrijding van de opkomsttijd van ca 2 minuten.

De primaire bluswaterwinning is nog niet geprojecteerd in het plangebied. Graag ontvangen wij te zijner tijd een voorstel. In basis schrijft het Bouwbesluit een primaire bluswatervoorziening voor binnen 40 meter van de toegang van een gebouw. Omdat dit praktisch vaak niet haalbaar is denkt de brandweer graag mee in oplossingen vanuit een risicogerichte aanpak. Indien het niet haalbaar blijkt te zijn gaat de brandweer hierover graag met u en het drinkwaterbedrijf over in gesprek. De benodigde secundaire bluswatervoorziening is toereikend.

Wij adviseren:

* 1\. Een projecteringstekening brandkranen van het waterleidingbedrijf voor advies aan te bieden aan de brandweer;

* 2\. In verband met de overschrijding van de opkomsttijd, rookmelders in te projecteren woningen te plaatsen (in elke verblijfsruimte).

*Reactie*

Bij de verdere planuitwerking is de bluswatervoorziening een aandachtpunt. Hierover zal in de uitvoeringsfase nader overleg worden gevoerd.

Het advies om rookmelders te plaatsen in alle verblijfsruimten zal worden meegegeven aan de partijen die de woningen gaan realiseren.

De reactie van de Veiligheidsregio Hollands\-Midden geeft geen aanleiding tot aanpassingen in het bestemmingsplan.

Provincie Zuid\-Holland

Voor zover wij kunnen zien in de planlijsten die bij de regionale woonagenda horen, staat plan fase 2 op de planlijst 2016 op categorie 3 en ook in planlijst 2017 staat deze op categorie 3\. Dat is een categorie met reserveplannen die wij niet aanvaarden. Zoals het er nu uitziet is dit plan niet goed geregeld in de regionale woonagenda. Als onze constatering klopt dat dit plan in categorie 3 is opgenomen, dan is wat ons betreft de behoefte niet afdoende aangetoond en regionaal afgestemd, en dat betekent dat het plan niet passend is binnen de regels van de Verordening.

*Reactie*

De vereiste afstemming heeft inmiddels plaatsgevonden, waarmee het plan is verschoven naar categorie 2a. Het plan is hiermee tevens in overeenstemming met de Verordening ruimte.

Omgevingsdienst West\-Holland

* 1\. Milieueffectrapportage (m.e.r.), \- Over het aspect m.e.r. is in het gehele plan niets opgenomen. Dit zal nog wel moeten gebeuren. De verwachting is dat het plan geen belangrijke nadelige gevolgen heeft voor het milieu. Voor dit bestemmingsplan is dan ook geen mer\-procedure noodzakelijk conform het Besluit m.e.r.

* 2\. Bodem \- Ten behoeve van het plan is recent, onder begeleiding van de Omgevingsdienst, een verkennend bodemonderzoek uitgevoerd. Op dit moment zijn de resultaten van het onderzoek nog niet bekend. Wanneer de resultaten bekend zijn zullen die worden beoordeeld aan de gemeente Zoeterwoude kenbaar worden gemaakt waarna deze kunnen worden opgenomen in het plan.

* 3\. Externe veiligheid \- Voor wat betreft het aspect externe veiligheid moet in het plan nog worden ingegaan op het, weliswaar vrij beperkte, vervoer van gevaarlijke stoffen over de N206 en het feit dat het plangebied ligt in het effectgebied van de A4\. De conclusie dat het aspect externe veiligheid geen belemmering vormt, blijft van toepassing.

* 4\. Geluid \- Voor wat betreft dit aspect concluderen wij het volgende:

+ a. De uitgangspunten in het akoestisch onderzoek moeten worden aangepast aan het andere wegdek op de N206 en de hogere verkeersintensiteit conform Rvmk 3\.1\.

+ b. Het akoestisch onderzoek moet op een aantal punten worden aangepast en daarmee ook de betreffende paragraaf uit de toelichting.

* 5\. Ecologie \- Ten behoeve van de beoordeling van dit aspect is een aantal stukken beoordeeld waarover wij enkele opmerkingen hebben gemaakt.

* 6\. Voor wat betreft de aspecten bedrijven en milieuzonering en luchtkwaliteit hebben wij geen noemenswaardige opmerkingen en verwachten wij dat deze verder geen belemmering zijn voor het plan.

*Reactie*

*Naar aanleiding van het advies zijn de betreffende rapporten m.b.t. ecologie en geluid*

*aangepast. Deze aangepaste rapporten zijn als bijlage bij het bestemmingsplan*

*opgenomen.* Conform het voorstel is de paragraaf externe veiligheid aangevuld en een paragraaf m.b.t. de m.e.r.\-beoordeling toegevoegd. Ook zijn de inmiddels uitgevoerde bodemonderzoeken in de toelichting verwerkt en als bijlage opgenomen.

##### 6\.2\.3 Zienswijzen

Het ontwerpbestemmingsplan heeft met ingang van 12 juni 2018 zes weken ter inzage gelegen. Gedurende deze periode was het voor iedereen mogelijk om een zienswijze in te dienen. De ontvangen zienswijzen zijn in de als bijlage 11 bijgevoegde nota samengevat weergegeven en van een reactie voorzien. Ook is in deze nota weergegeven op welke punten het vastgestelde bestemmingsplan is gewijzigd ten opzichte van het ontwerp.

### Bijlagen

#### Bijlage 1 Verkennend en aanvullend bodemonderzoek

#### Bijlage 2 Verkennend asbestbodemonderzoek

#### Bijlage 3 Akoestisch onderzoek

#### Bijlage 4 Quickscan natuurtoets

#### Bijlage 5 Vleermuisonderzoek

#### Bijlage 6 Ontheffing Wet natuurbescherming

#### Bijlage 7 Aerius berekening

#### Bijlage 8 Archeologisch onderzoek, bureauonderzoek

#### Bijlage 9 Archeologisch onderzoek, inventariserend veldonderzoek

#### Bijlage 10 Besluit hogere waarde

#### Bijlage 11 Nota zienswijzen